<h1>الله یا برهما</h1>

<p>توی مسیر (راهی که من برای کشف حقیقت به صورت سیستماتیک دارم دنبال میکنم)، از یه جا به بعد به این نتیجه میرسم که خالق وجود داره. این یه حقیقت شخصیه. یعنی برای من درسته. لزوما برای دیگران درست نیست. برای دیگران از طرف من قابل اثبات نیست. قابل انتقال هست، اما قابل اثبات نیست. هر کسی باید درون خودش اینو یا اثبات کنه، یا رد کنه.</p>
<p>توی دنیا هم از خیلی وقت پیش، عده ای خالقانی رو معرفی کردن.</p>
<p>تو گام بعدی، من میام و این خالقان رو بررسی میکنم. خصوصیات بارز هر کدومشون رو مطالعه میکنم  و با عقل و دلم تصمیم میگیرم که کدوم رب، کدوم اله، کدوم خدا، کدوم خالق، کدوم God، شایسته پرستشه و من میخوام کدوم رو بپرستم.</p>

<hr />

<p>برهما:</p>
<ul>
    <li>از خدایان دین هندو (تنها خدا نیست، برترین خداست. و البته در بعضی فرقه های هندو، برترین خدا نیست.)</li>
    <li>حقیقت مطلق نیست. حقیقت مطلق برهمنه</li>
    <li>فقط آفریدگاره، پروردگار و نابودگر نیست</li>
    <li>خودزاده است. یعنی self-born</li>
    <li>چهارتا دهن داره (<a href="https://www.google.com/search?q=brahma&rlz=1C1OKWM_enIR912IR912&source=lnms&tbm=isch&sa=X&ved=2ahUKEwjE4JfDmPfsAhUr4YUKHWFdBhIQ_AUoAXoECBIQAw" target="_blank">تو گوگل خودت ببین</a>)</li>
    <li>از هر دهنش یه کتاب گفته (Veda)</li>
    <li>زن داره (جایی خوندم زنش دخترش بوده)</li>
    <li>بچه داره</li>
</ul>

<hr />

<p>الله:</p>
<ul>
    <li>تنها خدای دین اسلام</li>
    <li>حقیقت مطلقه. بالاتر از اون نیست.</li>
    <li>هم آفریدگاره، هم پروردگار، هم نابودگر</li>
    <li>لم یلد و لم یولد (نه زاییده، و نه زاییده شده)</li>
    <li>سبحان الله عما یصفون (منزهه از وصفی که میکنن در موردش. یعنی چهارتا دهن نداره)</li>
    <li>زن نداره</li>
    <li>بچه نداره</li>
</ul>

<hr />

<p>یه لحظه همه اینا رو بذار کنار:</p>
<ul>
    <li>اینکه از حکومت وقت خودت بیزاری یا نه</li>
    <li>اینکه دلت میخواد پارتی بری یا نه</li>
    <li>اینکه مامان باباتو دوس داری یا نه</li>
    <li>اینکه دوستات بهت میگن امل یا نه</li>
    <li>اینکه بی بی سی چی میگه، من و تو چی میگه</li>
    <li>اینکه بیست و سی چی میگه</li>
    <li>اینکه مردم دنیا چه حرفی میزنن</li>
    <li>اینکه قیمت دلار چند تومن شده</li>
    <li>اینکه فقیری یا ثروتمند</li>
    <li>اینکه کسی که دوسش داشتی بهت جواب رد داد یا نداد</li>
</ul>
<p>برو یه جای خلوت. جایی که هیچ کی نباشه. فقط خودت باشی.</p>
<p>اونجا با عقل و دلت انتخاب کن که دوس داری کدوم یک از این دو خدا رو بپرستی؟</p>
<p>کدوم یکیشون از نظر تو شایسته پرستشه؟</p>
<p>برای بقیه نسخه نپیچ. به بقیه کار نداشته باش. بقیه رو قضاوت نکن. تو برای خودت انتخاب کن.</p>

<p>الله یا برهما</p>