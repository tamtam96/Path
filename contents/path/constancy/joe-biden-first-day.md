<h1>روز اول جو بایدن</h1>

<p>هر کدوم از ما در نهایت تو زندگیمون چیزی رو انتخاب میکنیم، چه بقیه خوششون بیاد، چه نیاد.</p>
<p>بعضی هامون دین رو انتخاب میکنیم. بعضی ها بی دینی.</p>
<p>بعضی ها ورزش. بعضی ها یکجانشینی.</p>
<p>بعضی ها دزدی، بعضی ها امانت داری.</p>
<p>بعضی ها ستمگری، بعضی ها دادورزی.</p>
<p>اما مهم اینه که آیا ذهنمون از انتخابمون مطمئنه؟</p>
<p>من دنبال دلایلی میگردم، که حقیقت شخصی درون خودم مستحکم باشه.</p>
<p>برای من، ثبات جهان آفرینش نشانه یکتایی طراحه.</p>
<p>تو خودت بهش فکر کن و ببین عقل و دلت چی میگن.</p>
<hr />
<p>در تاریخ بیستم ژانویه 2021 میلادی، مراسم تحلیف جو بایدن رئیس جمهور آمریکا برگزار شد.</p>
<p>من به خوب بودن یا بد بودن بایدن یا ترامپ، و به سرزمین آمریکا و به عقیده مردمان اون سرزمین کاری ندارم.</p>
<p>برای من سر کار اومدن جو بایدن، یه درس بزرگ داشت.</p>
<p>طبق گفته خبرگزاری های بسیاری، من جمله <a href="https://edition.cnn.com/2021/01/20/politics/executive-actions-biden/index.html" target="_blank">CNN</a>، جو بایدن در اولین روز حضورش در کاخ سفید، قصد داشت 17 فرمان اجرایی صادر کنه، تا در اقدامی نمادین و عملی، هر چه سریع تر اثر دونالد ترامپ رئیس جمهور قبلی رو کمرنگ کنه.</p>
<p>یعنی چی؟ خودمونی بگیمش یعنی:</p>
<p>ترامپ گفته بود "کسی نیاد تو آمریکا"، بایدن میگه "بیاین".</p>
<p>ترامپ گفته بود "توافق پاریس برای محافظت از زمین کشکه"، بایدن میگه "نه کشک نیست".</p>
<p>ترامپ گفت "مالیات اینقد"، بایدن میگه "نه مالیات اونقد".</p>
<p>یعنی ما یه سیستم داریم به اسم آمریکا، که دو مرکز اختیار ظرف 4 5 سال قبل از این مراسم توش به مقام قدرت رسیدن، و ما شاهد عدم ثبات توی سیستم هستیم.</p>
<p>یعنی سیستم دو-اختیاره، حتی نتونست 10 سال ثبات داشته باشه.</p>
<p>اینیکی، تصمیم اونیکی رو زیر پا گذاشت.</p>
<hr />
<p>حالا من دعوت میکنم تو خلوت خودت، به این موضوع فکر کنی؛</p>
<p>که آیا جهانی که 13.8 میلیارد سال ثبات داره، میتونه چند خالق داشته باشه؟</p>
<p>آیا جهانی که توش جاذبه، 13.8 میلیارد سال بدون ذره ای تغییر با ثبات نقش خودش رو ایفا کرده، میتونه چند خالق داشته باشه؟</p>
<p>اگه خالق در نظر نگیریم که هیچی. اما اگه بخوایم خالق متصور باشیم برای جهان، چطور چند خالق در نظر میگیریم؟</p>
<p>چطوره که اون رَب هایی که هر کدوم یه قدرت دارن، تو کار هم دخالت نکردن؟</p>
<p>چطوره که اولی جاذبه رو خلق کرده، دومی هیچ وقت نیومده اینو تغییر بده؟</p>
<hr />
<p>دلیل اینکه من معتقدم طراح جهان یکتاست، اینه که قوانین بنیادی فیزیک و زیست در طول میلیاردها سال تغییری نداشتن.</p>
<p>ثبات = یکتا بودن طراح</p>