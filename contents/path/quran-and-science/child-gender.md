<h1>جنسیت فرزند</h1>

<p>برای من اعتماد به یه کتاب به عنوان کتابی ماورایی زمانی شکل میگیره، که توش رد پایی دیده باشم از مطالبی که نویسنده در مورد اونها دانشی نداشته.</p>
<p>این تکنیک ذهن منو قانع و آروم میکنه.</p>
<p>شاید برای تو کافی نباشه، اما برای من کافیه.</p>
<p>به نظر میرسه که قرآن جنسیت فرزند رو نسبت میده به پدر. و این موضوع رو ما جدیدا کشف کردیم.</p>
<p>خودت بخون، خودت برداشت کن، خودت انتخاب کن.</p>
<hr />
<p>ما تو هر سلولمون (به جز سلول های جنسی) 46 تا کروموزوم داریم. وقتی میخوایم بچه دار شیم، نمیتونیم نفری 46 کروموزوم به بچه بدیم. اینطوری اون میشه 92 کروموزوم و میمیره. پس اول باید خودمونو نصف کنیم، بعد نصفمونو بدیم به بچه.</p>
<p>این فرآیند نصف شدن رو بهش میگیم "میوز". یعنی تولید سلول های جنسی، که هر کدوم 23 کروموزوم دارن.</p>
<p>از 23 تا کروموزومی که داریم، 22 تاش مربوط میشن به جاهای مختلف بدن. به اینا میگن اتوزوم (autosome). اما یه دونش مربوط میشه به جنسیت بچه. به اون یه دونه میگن آلوزوم (allosome).</p>
<p>آلوزوم زن اینه: XX. هر طوری نصفش کنی میشه دو تا X.</p>
<p>آلوزوم مرد اینه: XY. اگه نصفش کنی یکیش میشه X، یکیش میشه Y.</p>
<p>پس مادر به هر بچه X، میده، پدر یا X میده، یا Y.</p>
<p>توی اون کروموزوم Y، یه ژن هست که اون ژن باعث مرد شدن میشه.</p>
<p>یعنی فقط به شرطی بچه مرد (مذکر) میشه، که از بابا بهش Y ارث برسه.</p>
<p>از مامان که در هر صورت X میرسه. چون دیدیم مامان فقط XX داره و هر طوری نصفش کنیم به بچه فقط X میرسه.</p>
<p>اما از بابا اگه X رسید، بچه دختر میشه، اگه Y رسید بچه پسر میشه.</p>
<hr />
<p>سوره نجم (سوره 53)، آیات 45 و 46:</p>
<p>وَأَنَّهُۥ خَلَقَ ٱلزَّوْجَيْنِ ٱلذَّكَرَ وَٱلْأُنثَىٰ ، مِن نُّطْفَةٍ إِذَا تُمْنَىٰ </p>
<p>و اوست كه جفتهاى نر و ماده را آفريده است، از نطفه، آنگاه كه در رحم ريخته مى‌شود.</p>
<hr />
<p>سوره قیامت (سوره 75)، آیات 37 تا 39:</p>
<p>أَلَمْ يَكُ نُطْفَةًۭ مِّن مَّنِىٍّۢ يُمْنَىٰ ، ثُمَّ كَانَ عَلَقَةًۭ فَخَلَقَ فَسَوَّىٰ ، فَجَعَلَ مِنْهُ ٱلزَّوْجَيْنِ ٱلذَّكَرَ وَٱلْأُنثَىٰٓ </p>
<p>آيا او نطفه‌اى از منى كه در رحمى ريخته شده، نبوده است؟ سپس لخته‌اى خون؟ آنگاه به اندام درستش بيافريد. و از او دو زوج مرد و زن آفريد!</p>
<hr />
<p>نطفه به عربی به معنای اسپرم به کار برده میشه.</p>
<p>مَنِيٍّ  و يُمْنَىٰ و تُمْنَىٰ در معنای "خارج شدن با فشار" یا ejaculation به کار برده میشن.</p>
<p>اونجا "ه" عربی میتونه اشاره داشته باشه به منی، یا به نطفه. در این صورت به صورت غیر مستقیم اشاره داره به پدر.</p>
<p>با توجه به اینکه دو جای قرآن اومده، احتمال تحریفش کمه.</p>
<p>من چند ترجمه رو نگاه کردم. هم انگلیسی هم فارسی. به نظر میرسه که این آیات اشاره به این دارن که جنسیت بچه از سمت پدر مشخص میشه. یعنی جنسیت رو منی تعیین میکنه.</p>
<p>اگه این ترجمه و تفسیر درست باشه، این یکی از نشانه های بسیار قویه برای من که کتاب قرآن کلام محمد نیست، و از سمت الله اومده.</p>
<p>به این دلیل که اون موقع چنین سوادی نداشتیم.</p>