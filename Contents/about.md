<p>
    سلام

    من سعید نعمتی هستم. یه برنامه نویس. یه مدرس زبان. یه مشاور رابطه. یه آهنگساز. یه تئوریسین فلسفه. و در یک کلام یه
    حقیقت جو که از درک عالم هستی لذت سرشاری میبرم.

    مسیر حقیقت جوییم با حقارت ناشی از بی سوادیم شروع شد، به سرکشی در مقابل همه سیستم های فکری رسید، به بی بند و باری
    رسید، و در نهایت از جایی به مفاهیم دین و عالم فرای جسم گره خورد. امیدوارم که بتونم این مسیر رو به دور از غرض ورزی ها
    و کاملا خالص با نیت کشف حقیقت دنبال کنم. اگه تمایل داری، هم مسیرم باش.
</p>

<p>
    این مسیریه که من تا اینجا طی کردم، و احتمالا تا آخر عمرم همین مسیر رو ادامه میدم. اینجا تلاشم اینه که این مسیر رو
    بنویسم، تا اگه کسی جایی از این مسیر براش گره گشا بود، استفاده کنه.

    من هر جا که گیر میکنم، از اون مطلب خاص خودمو جدا میکنم، و لحظه ای در نگاه کلان تر کل مسیر رو میبینم. به خودم یادآوری
    میکنم که "تو از کجا شروع کردی، چرا شروع کردی و چه زنجیره ای رو طی کردی تا به اینجا رسیدی". این تکنیک کمک میکنه که با
    نگاهی بازتر، و با دلی مطمئن تر انتخاب هام رو انجام بدم و حقایق رو درک کنم.
</p>

<hr />

<p>من سعید نعمتی هستم.</p>
<p>متولد 1361.</p>
<p>دبیرستان تیزهوشان درس خوندم و دانشگاه هم مهندسی مکانیک گرایش ساخت و تولید دانشگاه تبریز.</p>
<p>بعد از فارق التحصیلی و مدت کوتاهی کار در زمینه مکانیک، فهمیدم که نمیتونم یه عمر تو اون رشته بمونم. بنابراین شغلم رو
    عوض کردم.</p>
<p>برنامه نویسی رو به عنوان حرفه انتخاب کردم.</p>
<p>در زمان دانشجویی قصد داشتم که هم کلاس موسیقی شرکت کنم، هم کلاس زبان، هم کامپیوتر. به دلیل فقر مالی اما فقط باید یکی
    رو انتخاب میکردم.</p>
<p>بنابراین تصمیم گرفتم که هیچ کدوم رو کلاس نرم و همه چیز رو خودم یاد بگیرم.</p>
<p>خوشبختانه ما در عصر اطلاعات زندگی میکنیم. و هر چیزی که لازم داشته باشیم برای یادگیری، توی اینترنت پیدا میشه.</p>
<p>بنابراین من زبان رو به صورت خودآموز یاد گرفتم.</p>
<p>چون خودم داشتم یاد میگرفتم، یه تکنیک آموزشی ابداع کردم به اسم PHIS. از سال 1381 زبان انگلیسی رو شروع کردم. الان مدت
    18 ساله که دارم زبان انگلیسی رو میخونم و تدریس هم میکنم. نمونه ای از صحبت کردن من بدون ادیت در مورد موضوعات مختلف رو
    میتونین اینجا ببینین.</p>
<p><a target="_blank" href="https://www.instagram.com/tv/CEtrkGQpYxc/">مطالعه ساختار بدن</a></p>
<p><a target="_blank" href="https://www.instagram.com/tv/CEyqSAuJ7Zi/">تصویربرداری پزشکی</a></p>
<p><a target="_blank" href="https://www.instagram.com/tv/CE1VFPepgc0/">سرمایه گذاری در بورس</a></p>
<p><a target="_blank" href="https://www.instagram.com/tv/CE56YsnlUBk/">چه کسی کارآفرین است</a></p>
<p><a target="_blank" href="https://www.instagram.com/tv/CE89JEbny6y/">پرستش</a></p>
<p><a target="_blank" href="https://www.instagram.com/tv/CFFh30vJbY1/">فیزیک کوانتوم</a></p>
<p><a target="_blank" href="https://www.instagram.com/tv/CFICAgApy89/">فناوری اطلاعات و ارتباطات</a></p>
<p><a target="_blank" href="https://www.instagram.com/tv/CFL-_IdJc5M/">تحلیل سیاسی انتخابات دور دوم ریاست جمهوری
        آمریکا</a></p>
<p>روش PHIS یکی از بنیان هاش حرف P یعنی Purposeful بودن مطالعه زبان خارجیه. یعنی من معتقد بودم که هیچ وقت یادگیری زبان
    به تنهایی نمیتونه هدف باشه. زبان همیشه مسیره. هدف چیز دیگه ای باید باشه. بعدها فهمیدم که این تکنیک به اسم CLIL
    شناخته میشه. یعنی یادگیری همزمان زبان و محتوا.</p>
<p>من با سبک PHIS خودم، زمینه های مختلفی رو مطالعه کردم. برنامه نویسی رو تماما به انگلیسی یاد گرفتم. فلسفه غرب رو به
    انگلیسی تا حد خوبی مطالعه کردم و با خیلی از ایسم ها آشنا شدم.</p>
<p>موسیقی رو به انگلیسی پیش بردم و چند ساز زدم و یه سری آهنگ سازی هم کردم. یکی از آهنگام رو توی استودیو ضبط کردم.</p>
<p><a target="_blank" href="/music/aroosak">آهنگ عروسک</a>، آهنگساز خودمم، ترانه کار دوستم فرهاد امینیه. گیتار کار خانم
    فاطمه عباسیه و تنظیم کار آقای مازیار بابکی.</p>
<p>برنامه نویسی چون حرفه ام بود، خیلی روش وقت گذاشتم. چون لیسانس کامپیوتر نداشتم به زور استخدامم کردن. با حقوق تقریبا 70
    درصد وزارت کار. خودت امروز حساب کن ببین چقدر میشه. اما بعد از 6 سال مدیر شدم و بعد از 8 سال کارآفرینی رو شروع کردم.
    در دوران مدیریتم پروژه های بزرگ چند میلیاردی و تیم های بزرگ تا 25 نفر رو مدیریت کردم، و حقوقی تا 10 برابر وزارت کار
    رو دریافت کردم و پیشنهادات بالاترم داشتم.</p>
<p>و در معتبرترین جامعه بین المللی برنامه نویسان دنیا، یعنی <a target="_blank"
        href="https://stackoverflow.com/users/811785/saeed-neamati">StackOverflow</a>، جزو یک درصد برنامه نویس تاپ
    دنیام. و دو سال نفر اول ایران بودم تو این جامعه.</p>
<p>و سایتی زدم به اسم <a target="_blank"
        href="http://web.archive.org/web/20110828170244/http://thoughtresults.com/">thought results</a> که به زبان
    انگلیسی مقاله برنامه نویسی میذاشتم و توی رنکینگ گوگل، حتی رتبه اول هم شده بودم تو سرچ.</p>
<p>در دوران کارآفرینی هم یه شرکت موفق راه اندازی کردم بعد از کلی شکست. اما در نهایت اون شرکت هم به دلیل بازی های سیاسی و
    عدم ثبات قانونی وزارت ارتباطات به مشکل خورد.</p>
<p>خوب، همش تا اینجا تعریف شد. قصدم تعریف نیست. قصدم اشاره به یه مکانیسمه. قصدم تاکید به اینهاست:</p>
<ul>
    <li>خودآموزی (autodidacticism) ممکنه</li>
    <li>کسب سواد در رشته ای خاص، بدون دانشگاه هم امکان پذیره</li>
    <li>روش PHIS کاراست</li>
    <li>فلش کارت اثربخشه</li>
</ul>
<p>تو تصمیمتو بگیر. اگه فک میکنی میل داری که رشد کنی، و دنبال تکنیک میگردی و تکنیک موثری پیدا نکردی، مسیری که من طی کردم
    رو هم امتحان کن.</p>
<h3>در ادامه زندگی هدفم اینه:</h3>
<ul>
    <li>من میخوام روحانی ای باشم، که علم ماده و جهان رو هم بلده</li>
    <li>میخوام کارآفرینی باشم، که تک خور نیست</li>
    <li>میخوام کارمندی باشم، که بِکّن و کارشکن نیست</li>
    <li>میخوام رهبری باشم، که ظالم نیست</li>
    <li>میخوام مومنی باشم، که ضعیف نیست</li>
    <li>میخوام خوش اندامی باشم، که شهوت ران نیست</li>
    <li>میخوام پولداری باشم، که اهل پز نیست</li>
    <li>میخوام دانشمندی باشم، که مستکبر نیست</li>
    <li>میخوام شهروندی باشم که منفعل نیست</li>
    <li>میخوام حاکمی باشم که حکومت رو موهبت ندونه مسئولیت بدونه</li>
    <li>میخوام مسلمانی باشم، که فقیر نیست</li>
    <li>من میخوام نقض کلیشه خصوصیات باشم</li>
</ul>

<hr />

<a href="https://stackexchange.com/users/429080/saeed-neamati"><img
        src="https://stackexchange.com/users/flair/429080.png" width="208" height="58"
        alt="profile for Saeed Neamati on Stack Exchange, a network of free, community-driven Q&amp;A sites"
        title="profile for Saeed Neamati on Stack Exchange, a network of free, community-driven Q&amp;A sites" /></a>