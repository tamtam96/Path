<h1>الطارق و پالسار</h1>

<p>توی فیلم ماتریکس، یه صحنه هست که توش مورفیوس رو گرفتن و میخوان بازجویی کنن ازش تا یه رمز رو به دست بیارن. بعد نیو و ترینیتی و اپراتور تصمیم میگیرن نیو رو بکشن تا اون رمز گیر مامورا نیفته. قبلا اوراکل به نیو گفته بوده که "جایی سر راهت باید انتخاب کنی بین مرگ خودت و مرگ مورفیوس". نیو وقتی این صحنه رو میبینه، میگه "نکشینش" و بعد میگه "نمیتونم باور کنم که اینا همه تصادف باشن".</p>
<p>اون صحنه به این دلیل برای من جذابه، که وضعیت الان زندگی خود منه. اونقدر دارم نشانه میبینم، که نمیتونم باور کنم خالق نیست. که نمیتونم باور کنم این همه چیز تصادفیه.</p>
<p>تپ اخترها، یا پولسارها، یکی از نشانه هایی هستن که من فک میکنم تو قرآن بهشون اشاره شده. شاید هم برداشت من اشتباهه و دارم الکی چیزها رو به هم ربط میدم. انتخابش با خودتون.</p>
<hr />
<p>توی فیزیک مفهومی داریم به اسم الکترومغناطیس. احتمالا اسمشو شنیدی. ولی یه واژه گنگ و ثقیله برات.</p>
<p>بگیم یه نورع انرژیه. یه نوع نیرو.</p>
<p>نور آفتاب در واقع موج الکترومغناطیسه.</p>
<p>وقتی میری CT-Scan در واقع داری از این موج استفاده میکنی.</p>
<p>وقتی عینک UV میخری، داری عینکی میخری که نوع خاصی از این موج رو کنترل میکنه.</p>
<p>حالا این نور یا موج، خیلی وسیعه. فقط یه تیکه اشو ما با چشم میبینیم. این لیستشه:</p>
<ul>
    <li>اشعه گاما</li>
    <li>اشعه ایکس</li>
    <li>موج فرابنفش</li>
    <li>نور (که ما میبینیم با چشم)</li>
    <li>موج مادون قرمز</li>
    <li>اشعه مایکروویو</li>
    <li>موج رادیویی</li>
</ul>
<p>خوب، حالا ستاره هایی توی آسمان هستن که وقتی میمیرن، تبدیل میشن به Neutron star، یعنی ستاره نوترونی (از بس به هم فشرده میشن).</p>
<p>بعضی از این ستاره ها میدان مغناطیسی خیلی قوی دارن و دور خودشون میچرخن.</p>
<p>این باعث میشه که مثل یه فانوس دریایی به نظر برسن. یعنی موج الکترومغناطیسشون دائما ظاهر و ناپدید شه.</p>
<p>اگه ما گیرنده الکترومغناطی قوی استفاده کنیم (چیزی شبیه به رسیور ماهواره، یا آنتن رادیو) میتونیم این امواج رو تبدیل کنیم به صوت. یعنی معادل صوتی اونا رو تولید کنیم. همون کاری که با آهنگ و RAM گوشیمون انجام میدیم.</p>
<p>حالا <a href="https://www.youtube.com/watch?v=x5BQV3WX80E" target="_blank">صدای این ستاره ها رو بشنو</a>. اگه رفته باشی MRI شباهت داره با صدای اون دستگاه.</p>
<p>به این ستاره ها Pulsar یا تپ اختر میگن. خودت سرچ کن راجع بهشون بخون.</p>
<p>یا خودت صداشونو سرچ کن که با انواع گیرنده های الکترومغناطیسی (از رادیویی تا X-ray) در یافت شده.</p>
<p>مثلا ناسا یه تلسکوپ اشعه ایکس داره به اسم NICER.</p>
<hr />
<p>حالا تو قرآن، توی سوره طارق، سوره 86، آیه های اول تا سوم میگه:</p>
<p>وَٱلسَّمَآءِ وَٱلطَّارِقِ، وَمَآ أَدْرَىٰكَ مَا ٱلطَّارِقُ، ٱلنَّجْمُ ٱلثَّاقِبُ</p>
<p>سوگند به آسمان و کوبنده، و تو نمیدانی کوبنده چیست! آن ستاره شکافنده.</p>
<hr />
<p>میدونم که توی خیلی از ترجمه های قرآن، به اسم "شب پدیدار شونده" معنی کردن کلمه طارق رو. اما این کلمه در اصل عربی به معنی "کوبیدن" هم هست.</p>
<p>و میدونم که عده ای میگن این آیات در وصف شهاب سنگ فرستاده شدن.</p>
<p>و بازم اینو میدونم که امکان داره بگی "چه ربطی داره، چه چیزهای بی ربطی رو به هم ربط دادی. اینا زاییده ذهن توعه فقط".</p>
<p>اما من یه مسیری رو دارم دنبال میکنم. یه مسیر سیستماتیک برای درک جهان هستی. توی مسیر، علائم زیادی از کتاب قرآن متوجه شدم. و علائم زیادی رو که دیگران متوجه شدن و بهش اشاره کردن خوندم و دیدم که با عقل و دل من هم درسته.</p>
<p>در نهایت این فقط به عقل و دل من درسته. اینو نمیشه اثبات جهانی کرد. تو هم برای خودت چرند بودن، یا صحیح بودن اینو انتخاب کن.</p>