<h1>ارتفاع و شتاب</h1>

<p>عده ای میگن کتاب های زیادی هستن تو تاریخ که پیش بینی های علمی داشتن. من خوشحال میشم با این کتاب ها آشنا شم. منتها چند نکته رو باید در نظر بگیریم.</p>
<p>اول اینکه باید راهی داشته باشیم برای کسب اطمینان که متن امروز کتاب، تحریف نشده. به عبارت دیگه، باید از کتاب نسخه قدیمی یا کدکس موجود باشه که بشه قسمتی از ادعاهای علمی رو توی نسخ قدیمی پیدا کرد.</p>
<p>دوم اینکه موضوع علمی گفته شده رو دونه به دونه بررسی کنیم.</p>
<p>به هر حال، اگه نمونه ای سراغ دارین، با حفظ این دو مورد ممنون میشم بهم بگین.</p>
<p>یکی دیگه از نکاتی که توی قرآن برای من جذابه و دلم رو گرم میکنه به اینکه این کتاب کلام الله محسوب میشه، اشاره به تنگی سینه در صعوده.</p>
<hr />
<p>هر چه قدر از سطح زمین دورتر شیم، فشار هوا کمتر میشه. فشار کمتر یعنی اکسیژن کمتر، و اون یعنی بدن ما در ارتفاع دچار مشکل تنفسی میشه.</p>
<p>به کمبود اکسیژن در بدن هیپوکسی (Hypoxia) گفته میشه. و به تاثیر این کمبود بر روی بدن، ارتفاع زدگی (Altitude sickness) گفته میشه.</p>
<p>گفته میشه که برای افرادی که در سطح آب های آزاد زندگی میکنن این حالت از ارتفاع 2500 متر به بالا اتفاق میفته.</p>
<p>این حالت میتونه باعث ایجاد سردرد، تهوع، خستگی، گیجی، بی خوابی و تنگی نفس بشه.</p>
<p>اگه ارتفاع بیشتر بشه، میتونه اِدِم ریوی یا pulmonary edema رخ بده.</p>
<p>اِدِم ریوی یعنی اینکه آب میان بافتی توی ریه جمع میشه، خطرناکه و حتی میتونه منجر به مرگ بشه.</p>
<p>از نشانه های این حالت، تنگی یا گرفتگی قفسه سینه (chest tightness or congestion) به چشم میخوره.</p>
<p>گفته میشه این حالت برای کسی که در سطح آب آزاد زندگی میکنه، از ارتفاعات بالای 3500 متر رخ میده.</p>
<hr />
<p>از طرف دیگه، فضانوردا و خلبانا شتاب بالایی در پرواز و تغییر سرعت تجربه میکنن. توی این شتاب بالا، اتفاقات ناخوشنایندی براشون میفته، مثل سبک یا سنگین شدن سر به دلیل تجمع خون در جهت خلاف شتاب، و همینطور تنگی نفس به دلیل فشرده شدن قفسه سینه، یا دیافراگم، یا تجمع خون در پایین یا بالای ریه. به تمرینات تحمل این فشار، high-g training میگن.</p>
<hr />
<p>سوره اناعام (سوره 6)، آیه 125:</p>
<p>فَمَن يُرِدِ ٱللَّهُ أَن يَهْدِيَهُۥ يَشْرَحْ صَدْرَهُۥ لِلْإِسْلَـٰمِ ۖ وَمَن يُرِدْ أَن يُضِلَّهُۥ يَجْعَلْ صَدْرَهُۥ ضَيِّقًا حَرَجًۭا كَأَنَّمَا يَصَّعَّدُ فِى ٱلسَّمَآءِ ۚ كَذَٰلِكَ يَجْعَلُ ٱللَّهُ ٱلرِّجْسَ عَلَى ٱلَّذِينَ لَا يُؤْمِنُونَ</p>
<p>پس كسى را كه خدا بخواهد هدايت نمايد، دلش را به پذيرش اسلام مى‌گشايد؛ و هر كه را بخواهد گمراه كند، سینه اش را سخت تنگ مى‌گرداند؛ چنانكه گويى به زحمت در آسمان بالا مى‌رود. اين گونه، خدا پليدى را بر كسانى كه ايمان نمى‌آورند قرار مى‌دهد.</p>
<hr />
<p>عده ای میگن محمد کوهنوردی میکرده. میرفته کوه نور و به همین دلیل میدونسته تنگلی نفس ناشی از ارتفاع یعنی چی.</p>
<p>محمد در مکه و مدینه زیسته. ارتفاع این شهرها از سطح آزاد به ترتیب 277 و 620 متره. کوه نور، 640 متره. جمع اینا از 2500 متر و 3500 خیلی کمتره.</p>
<p>با توجه به اینکه محمد تاجر بوده و به اطراف سفر میکرده، نقشه ارتفاعات منطقه رو نگاه کنیم.</p>
<hr />
<p><img src="https://i.imgur.com/0Dt7W9Y.jpg" alt="Elevations map of Middle East" /></p>
<hr />
<p>مرتفع ترین کوه ها:</p>
<p>عربستان => جبل سوده => 3000 متر</p>
<p>سوریه => جبل الشیخ => 2814 متر</p>
<p>اردن => جبل رم => 1734 متر</p>
<p>عراق => شیخادار => 3611 متر</p>
<p>یمن => جبل النبی شعیب => 3666 متر</p>
<p>با توجه به نقشه، و طبق روایات محل حضور محمد، و طبق برآورد ارتفاع محل زندگیش، بسیار محتمله که خود محمد ارتفاع بالای 3500 متر نسبی رو تجربه نکرده باشه.</p>
<hr />
<p>برای من کفه ترازو بسیار سنگین تره به این سمت که این آیه از پدیده ای داره حرف میزنه که اون زمان تجربه نشده.</p>
<p>عده ای میگن این دروغه و محمد یا خودش تجربه کرده، یا از اصحابش شنیده.</p>
<p>عده ای هم میگن این یه نشانه علمیه توی قرآن.</p>
<p>قضاوت و انتخاب با خود شما.</p>