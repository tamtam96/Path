<h1>لباس</h1>

<p>هر فرهنگی یه طرز پوشش داره. بعضی از فرهنگ ها لخت ترن، بعضی ها پوشیده تر. بعضی ها کلمات خاصی برای پوشش دارن. مثلا مسلمونا میگن "حجاب". هر فرهنگی هم رنگ های متفاوتی میپوشه.</p>
<p>با این حجم از تفاوت و تنوع، پوشش زن و مرد توی رابطه چطور باید باشه؟</p>
<p>اگه از دو فرهنگ مختلف هستن، کارشون خیلی سخت میشه. فرمولی برای اون نمیشه ارائه کرد. خونواده آقا پوشیده هستن، و خونواده خانم باز میگردن. یا برعکس. این یعنی هزاران بمب ساعتی که هر روز یکیش احتمال داره منفجر بشه. از مراسم خواستگاری بگیر، تا عقد و عروسی و مهمونی ها و تربیت بچه و …</p>
<p>اینو قبل از رسمی کردن رابطه و تعهد طولانی مدت با هم صحبت کنین و توافق کنین.</p>
<p>حالا فرض کنیم از یه فرهنگن. مثلا هر دو خونواده باز محسوب میشن. اما خانم الان دوس داره توی مهمونی جشن تولد به جای دامن تا روی زانو، مینی ژوپ یا دامن کوتاه دیسکویی پاش کنه. یا آقا دوس داره تی شرت خیلی چسب بپوشه که تمام انحنای ماهیچه هاشو به همه نشون بده.</p>
<p>فرمول اینجا اینه:</p>
<p>لخت تر از میانگین جمع مناسب رابطه طولانی و خوشبخت نیست.</p>
<p>مثال میزنیم. فرض کن رفتین لب ساحل، و همه مایو یا دوتیکه تنشون کردن. بعد شریک تو (مرد یا زنی که با توعه) بین همه اونا، اون لباس رو در میاره و کامل لخت میشه. این فرد مناسب رابطه طولانی و خوشبخت نیست. مگه اینکه این توافق شما باشه، و تو خودت این موضوع رو دوس داشته باشی.</p>
<p>اما در اکثر روابطه که سطح آرامش یا Comfort Level بنیاد تداوم رابطه است، پوشش کمتر از میانگین باعث مداخله رقبای جنس مخالف میشه.</p>
<p>مثلا زنی که توی پارتی لخت تر از بقیه پوشیده، باعث جذب نگاه و شاید حتی اکشن از سمت مردهای دیگه میشه. یا مردی که بسیار از میانگین جمع متفاوته، میتونه باعث شه زن های دیگه به فکر جذبش بیفتن.</p>
<p>رابطه طولانی و خوشبخت بر اساس "حس آرامش" بنا نهاده میشه. و آرامش یعنی کرم نریزیم و دلیل ایجاد مشکل نباشیم.</p>
<p>نه قراره بری تو گونی، نه قراره از عرف جمع لخت تر بپوشی.</p>
<p>نتیجه:</p>
<ul>
    <li>فرهنگ متفاوت = قبلش توافق کنین</li>
    <li>فرهنگ یکسان = عرف رو رعایت کنین</li>
    <li>هر طور دیگه = اول توافق کنین</li>
</ul>