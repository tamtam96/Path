# Entropy

<p>اگه کسی استدلال آنتروپی رو برای مرگ میاره، این جواب منه. البته که میشه ساعت ها راجع بهش صحبت کرد. ولی این چند پاراگراف برای شروع مناسبه.</p>

<p>کلمه آنتروپی از دو کلمه en و tropy تشکیل شده، یعنی "در تغییر".</p>

<p>وقتی میپرسی "چرا بشر نمیتونه جاودانگی خلق کنه؟" یا "چرا بشر نمیتونه حیات بده به مرده ها؟" یکی از جواب ها اینه که "به خاطر مفهوم آنتروپی".</p>

<p>میگن "آنتروپی یعنی حداکثر توزیع انرژی، پس بدن باید بمیره که انرژی توزیع بشه".</p>

<p>میگم "خوب توی کیهان که با تولد ستاره و با تولد سیاره و با تولد موجود زنده، انرژی مجتمع میشه در جایی. درسته اینا سیستم بسته نیستن، و انرژی از جای دیگه ای به سیستم تزریق شده، ولی شما بیاین و انرژی رو از خودرشید بگیرین، و صرف انجام کار روی بدن انسان کنین، و جلوی توزیع انرژی، یعنی مرگ رو بگیرین".</p>

<p>میگن "آنتروپی یعنی بتونی با خطوط کمتری سیستم رو توصیف کنی"</p>

<p>میگم "خوب کبدی که دچار مشکل شده رو باید با خطوط بیشتری توصیف کرد. کبدی که سالمه به خطوط کمتری برای توصیف احتیاج داره. بیاین و انرژی صرف بدن کنین و سلول های کبدی رو سالم و یکدست و یکنواخت کنین و نذارین بیمار کبدی بمیره".</p>

<p>میگن "طبق قوانین ترمودینامیک، انرژی در قالب حرارت از سیستم گرم به محیط منتقل میشه".</p>

<p>میگم "مگه یخچال نساختیم؟ مگه اینو نمیدونیم که اگه روی سیستم بسته کار انجام بشه انرژی در قالب حرارت از محیط سرد به محیط گرم منتقل میشه؟ مگه چرخه سرمایش رو نساختیم؟ پس حالا که تونستیم به قوانین ترمودینمیک غلبه کنیم در طراحی یخچال، بیاین و جلوی مرگ رو بگیرین".</p>

<p>میگن "بدن در مکانیک آماری، یکی از حالت های نادره در بین میلیاردها حالتی که اتم های ما میتونن کنار هم باشن".</p>

<p>میگم "خوب همین حالت نادر رو یه مکانیس داره با دریافت انرژی از دنیای خارج ایجاد میکنه، اونم به وفور. شما بیاین و همین مکانیسم رو ادامه بدین. انرژی خورشید رو صرف نگهداشت این حالت آماری کنین".</p>

<p>الان جف بزوس یا ایلان ماسک ثروتمندترین آدم هان. اینا تا نهایتا چهل پنجاه سال دیگه میمیرن.</p>

<p>شما بدن این دو آدم رو به عنوان سیستم بسته در نظر بگیرین.</p>

<p>اونا اونقدر پول دارن که انرژی بخرن.</p>

<p>شما اون انرژی رو به عنوان کار روی سیستم انجام بدین، تا اون سیستم بر خلاف تعریف آنتروپی عمل کنه.</p>

<p>میتونین؟</p>

<p>همونطور که یخچال ساختی و گرما رو از جای سرد انتقال میدی به جای گرم، همونطور که برج ساختی و حالت نادر رو تحقق بخشیدی، همونطور بیا و این بدن رو نذار بمیره.</p>

<p>همونطور که طبیعت با جاذبه انرژی رو از حالت توزیع شده به حالت مجتمع تبدیل میکنه در ستاره ها و سیارات، همونطور تو بیا و نذار این بدن بمیره.</p>

<p>هم ما، هم طبیعت بارها نشون دادیم که میتونیم به صورت موضعی به آنتروپی غلبه کنیم. هر طور هم آنتروپی رو تعریف کنیم (جز در مورد پیکان زمان)، مثال میتونیم پیدا کنیم که با صرف انرژی و انجام کار میتونیم روندش رو برعکس کنیم.</p>

<p>پس چرا نمیتونین برای بدن این کارو بکنین؟</p>

<p>اگه کسی برای توجیه علمی مرگ، از استدلال آنتروپی استفاده کرد، بهش بگین که:</p>

<p>اینکه بشر در مورد پدیده مرگ در بدن انسان نمیتونه روند آنتروپی رو تغییر بده، یا نمیتونه فردی که مرده رو با تغییر روند آنتروپی زنده کنه، نشون میده که مرگ به آنتروپی ربطی نداره. اگر هم داره، بسم الله. انجام بدین و نذارین آدما بمیرن، یا به مرده ها حیات بدین.</p>