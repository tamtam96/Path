<h1>نوزادی موسی</h1>

<p>
    سوره قصص، سوره 28 قرآن:
</p>
<p>
    داستان اینطوری شروع میشه که الله میگه فرعون در زمین فساد کرد و من خواستم گوششو بپیچونم. بعد وحی میشه به مادر موسی که بچه رو شیر بده و اگه نگران جونش شدی بندازش تو آب. بقیش با من. بعد تو دربار فرعون، بچه رو از آب میگیرن. میخوان بکشنش زن فرعون نمیذاره.
</p>
<p>
    بعد میگه مادر موسی اونقدر ناراحت بود که اگه الله کمکش نمیکرد، همه چی رو لو میداد. خلاصه مامانه به خواهر موسی میگه برو از دور حواست به بچه باشه. موسی هم سینه هر زنی رو دهن نمیگرفته. خواهر از این فرصت استفاده میکنه و مامان خودشو به عنوان یه پرستار معرفی میکنه.
</p>
<p>
    این خلاصه داستان نوزادیش بود. حالا بریم لذت ببریم از درک عمیق تر این آیه ها.
</p>
<hr />
<p>
    ما خیلی وقتا پیش میاد میخوایم حال کسی رو بگیریم. چیکار میتونیم بکنیم؟ اراده ما آیا تضمین اجرای صد در صدی داره؟ مثلا یه نفر اومده دزدی کرده از من. میخوام برم دمار از روزگارش در بیارم. آیا قطعا میتونم این کارو بکنم؟
</p>
<p>
    جذابیت قرآن برای من در قطعیت کلامشه. الله میگه "نُریدُ" یعنی "اراده کردیم" و تمام. دیگه تمام.
</p>
<p>
    اراده ما = شاید بشه شاید نشه
</p>
<p>
    اراده الله = تمام. صد درصد میشه
</p>
<p>
    یه لحظه فقط تصور کن اراده الله رو داشتی.
</p>
<p>
    میگفتی "اونو عاشق خودم میکنم" و عاشقت میشد. میگفتی "حقوقم میشه ماهی 100 میلیون" و میشد. میگفتی "بدنم باید فیت شه" و میشد.
</p>
<p>
    این میشه قدرت الله
</p>
<hr />
<p>
    حالا در ادامه، به این فکر کن که میخوای نظر کسی رو تغییر بدی. چیکار میکنی؟ میخوای مامانت فلان لباسو نخره. میخوای همکارت فلان کارو نکنه. باید یک ساعت بشینی مخشو بزنی. غیر اینه؟ تازه خیلی وقتا جواب نمیده.
</p>
<p>
    الله یه وحی کرد، مامانه بچه رو انداخت تو آب. گرفتی داستانو؟ قدرتو دیدی؟ مغز ما تو دستشه.
</p>
<hr />
<p>
    خوب حالا بچه رو آبه. کی تضمین میکنه غرق نشه؟ اگه غرق شد چی؟ تفاوت "بیمه انسانی" و "بیمه الله".
</p>
<p>
    بیمه انسانی = تضمین نمیکنیم تصادف نکنی. ولی اگه تصادف کردی یه پولی بهت میدیم.
</p>
<p>
    بیمه الله = تضمین میکنم تصادف نکنی.
</p>
<p>
    بازم گرفتی داستانو؟ اگه همه عالم، حتی خود آب میخواستن موسی غرق شه نمیشد. بیمه از این بالاتر؟
</p>
<hr />
<p>
    حالا بچه رو از آب گرفتن، میخوان بکشنش. فرض کن تو رو گرفتن و میخوان بکشنت. چیکار میکنی نکشنت؟ یه لبخند ملیح میزنی؟ به التماس میفتی؟ چه توانمندی ای داری که دل دشمنتو ببری که جونتو نگیره؟
</p>
<p>
    یه چهره بامزه تو صورت اون بچه و تمام. زن فرعون یه دل نه صد دل عاشق بچه میشه میگه نکشینش. نفوذ تو دل دشمن از این خفن تر؟ بابا کی میتونه اینطوری آشکار بره تو دل دشمن؟
</p>
<hr />
<p>
    خوب حالا نیروی نفوذی رفته تو دل دشمن. چطور ارتباط بگیریم باهاش؟ بی سیم بزنیم؟
</p>
<p>
    الله میگه "آهای بچه، سینه هیچ زنی رو دهن نگیر".
</p>
<p>این میشه ته پازل چیدن. میشه داستان کفش و سیندرلا. فقط یه کفش و فقط یه دختر. فقط یه بچه و فقط سینه یه زن، و اونم مادر خودش.</p>
<p>
    میتونی همچین کاری بکنی؟ کسی رو میشناسی بتونه؟
</p>
<hr />
<p>
    حالا ته فیلم چهره فرعون رو فرض کن. آدم خفنی که فک میکرد همه چی تحت کنترلشه.
</p>
<p>
    خواست بچه رو بکشه نتونست.
</p>
<p>
    به بچه حسابی کولی داد و بزرگش کرد.
</p>
<p>
    تهشم همون بچه به اذن و مدد الله روزگارشو سیاه کرد.
</p>
<p>
    یه لحظه خودتو جای فرعون بذار. ببین از کجا خوردی؟
</p>
<p>
    مِن حَیثُ لا یَحتَسَبُ = از جایی که فکرشو نمیکنه
</p>