<h1>از استانداردسازی تا الان</h1>

<p>گام پنجم یعنی کسب اعتماد اینکه قرآن از اولین استاندارد تا امروز دچار تحریف نشده باشه.</p>
<hr />
<p>من برای گام پنجم تحقیق کردم. نتیجه اش اینه. گویا ما قرآن هایی رو کشف کردیم که قدیمی هستن. اسماشون ایناست:</p>
<p>نسخه پاریس - سنت پیترزبورگ</p>
<p>نسخه بیرمنگهام</p>
<p>نسخه توبینگن</p>
<p>نسخه صنعا</p>
<p>نسخه آبی</p>
<p>نسخه توپ قاپی</p>
<p>نسخه سمرقند</p>
<hr />
<p>با روش های مختلفی سن اینا رو اندازه گیری میکنن.</p>
<p>با استناد به خطی که به اون خط نوشته شده. مثلا حجازی، یا کوفی. بهش میگیم اُرتوگرافی</p>
<p>با استناد به بررسی مواد مورد استفاده برای نوشتار، و سبک ظاهری کار. بهش میگیم پالئوگرافی</p>
<p>با استناد به روش تعیین قدمت رادیوکربن</p>
<hr />
<p>این روش ها اختلافاتی در حدود صد سال دارن. مثلا میگن فلان نسخه به نظر میرسه که متعلق به قرن هفتم میلادی باشه، یا قرن هشتم.</p>
<p>از طرف دیگه همه نسخ کامل نیستن. بعضی ها فقط چند صفحه ان، بعضی ها چند آیه از چند سوره، بعضی ها نزدیک به کاملن.</p>
<p>و این نسخه ها در جاهای مختلفی پیدا شدن. از شمال آفریقا، تا ترکیه، تا عمان.</p>
<p>و در جاهای مختلفی نگهداری میشن، در موزه ها و دانشگاه های مختلفی مثل انگلستان، روسیه، آلمان، ترکیه که اکثرا هم اسلامی نیستن (این جالبه نه؟ مسلمونا خودشون به فکر خودشون نیستن. این افتضاحه)</p>
<hr />
<p>در نهایت من متوجه شدم که در این مرحله، اختلافاتی در حد کلمه بین قرآن امروزی، و قرآن های پیدا شده قدیمی هست. این اختلافات رو بعضی هاش رو نگاه کردم، و تا جایی که نگاه کردم، معنی کلی تغییر نکرده.</p>
<p>مثال:</p>
<p>من کلُ امه => من کل فرقه</p>
<p>فانصرفوا => ثم انصرفوا</p>
<p>رسول منکم => رسول من انفسکم</p>
<hr />
<p>نتیجه ای که فعلا میگیریم اینه:</p>
<p>با توجه به تحقیق اولیه، قرآن در حد کلمه، تا 1300 سال پیش تحریف داره. اما تا جایی که تونستم چک کنم، این تحریف معنی رو عوض نمیکرد.</p>
<p>در مورد تمامیت قرآن (اینکه سوره یا آیه ای ازش کم یا بهش اضافه شده باشه) فعلا به نتیجه ای نرسیدم.</p>
<hr />
<p>بر اساس این نتیجه، من در ادامه مسیر حقیقت جوییم:</p>
<p>به معنای کلی قرآن تا 1300 سال پیش اعتماد میکنم.</p>
<p>تحلیل مورفولوژیک (ریخت شناسی واژگانی) قرآنی رو با تردید و هوشیارتر نگاه میکنم.</p>
<p>بیشتر تمرکزم رو میذارم روی تحلیل سمانتیک (معناشناختی) قرآن.</p>