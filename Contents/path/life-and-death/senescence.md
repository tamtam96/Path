<h1>مرگ سلولی</h1>

<p>مرگ به عنوان تنها پدیده صد در صدی بعد از تولد، یکی از نشانه های بسیار محکمه برای من که دست طراحی در کاره. مگه اینکه ما بتونیم جلوشو بگیریم. و بتونیم جاودانگی خلق کنیم.</p>

<p>عده ای از ددانشمندا اما با پیشرفت علم مدعی میشن که میشه جلوی مرگ رو گرفت.</p>

<p>میگیم چرا؟</p>

<p>توضیح علمی میدن. برای درک توضیحات علمی، ما هم باید عالم باشیم. میریم تو دلش. مطالعه میکنیم ببینیم چه حقایقی رو کشف کردن. بعد که مقداری باسواد میشیم، دوباره میایم پای صحبتشون میشینیم. میگیم "خوب من رفتم خوندم، فهمیدم چی میگی. حالا این چه ربطی به این داشت که میتونی جلوی مرگ رو بگیری؟"</p>

<p>حیات از تکثیر ادامه پیدا کرد. همه حیات در دنیا از سلول تشکیل شده. از درخت و باکتری، تا انسان و پرنده.</p>

<p>سلول هم تکثیر میشه. پس سلول های ما خودشون رو تکثیر میکنن.</p>

<p>تو این فرآیند تکثیر، که بهش چرخه سلول میگن، سلول اول بزرگ میشه (فاز G1)، بعد DNA تکثیر میشه (فاز S1)، بعد دوباره رشد میکنه (فاز G2)، بعد وارد فاز تکثیر میشه (میتوز یا میوز).</p>

<p>پس سلول مثل یه مادر میمونه، که به زبان عامیانه چند شکم میزاد.</p>

<p>اما گویا ظرفیت محدودی داره. یعنی به تعداد محدودی میتونه تکثیر شه. تعداد که بهش حد هایفلیک میگن.</p>

<p>بعد از این دیگه سلول تکثیر نمیشه و وارد فازی میشه به اسم G0 یا خواب.</p>

<p>در واقع از چرخه سلولی خارج میشه.</p>

<p>البته این اتفاق برای سلولیهایی میفته که باید تکثیر شن. سلول هایی مثل نورون های عصبی، تکثیر نمیشن.</p>

<p>دلیل اینکه دیگه نمیتونه تکثیر بشه، اینه که DNA تحلیل میره. ته DNA یه چیزی هست به اسم تِلومِر. این تلومر یه طولی داره که با هر بار تکثیر، اون طول کمتر میشه.</p>

<p>مثلا توی یه بچه که تازه به دنیا اومده، طول تلومرش 11 هزار واحده، وقتی پیر میشیم به 4 هزار واحد میرسه. خوب حالا ما با یه سلول پیر مواجه هستیم. پیری سلولی یا Cellular senescence.</p>

<p>این سلول پیر، در نهایت میمیره. البته سلول های جوان هم ممکنه جوونمرگ شن.</p>

<p>اصولا سلول به دو طریق میمیره.</p>

<p>یا آپوپتوز، یعنی یه مرگ برنامه ریزی شده (که منو یاد خودکشی مقدس سامورائی ها میندازه)، یا نکروز میشه، یعنی یه عامل خارجی باعث مرگش میشه.</p>

<p>اما در هر صورت، بالاخره سلول پیر ما، یا سلول های جوان ما میمیرن.</p>

<p>خوب، دانشمندا این همه قصه علمی برای ما تعریف کردن. به دور از هر نگاهی و هر مرامی، واقعا حیرت انگیز و جالبه که اینقدر تلاش کردن در سراسر دنیا در طی قرن ها که به چنین حقایقی دست پیدا کنن.</p>

<p>خسته نباشید گرم به همه شون. از ارسطو و افلاطون و قبلش، تا نیوتون و اینشتین و لاوازیه و داروین و …</p>

<p>ما با بیان حقایق علمی مشکلی نداریم.</p>

<p>ما با تفسیر بی پشتوانه علمی مشکل داریم. و بدتر از اون با سوء استفاده از این تفسیر برای برتری جویی.</p>

<p>حالا به پشتوانه درک چرخه سلولی و پیری و مرگ سلولی، میان و ادعا میکنن که ما میتونیم جاودانگی خلق کنیم. و چون میتونیم جاودانگی خلق کنیم، پس مرگ دیگه نشانه نیست و دین اشتباهه و خالق نیست و دنیا شانسی درست شده. حرفم نباشه.</p>

<p>خوب بکنین این کارو.</p>

<p>کی جلوتونو گرفته؟</p>

<p>شما جاودانگی درست کنین، من نفر اول میام و به مرام شما میپیوندم. من میرم و همه کتب مقدس دنیا رو خودم اتیش میزنم و همه آدم های خداباور رو میکشم و به شما ایمان میارم.</p>

<p>چی جلوتونو گرفته که نمیکنین این کارو؟</p>

<p>پول ندارین؟</p>

<p>سواد ندارین؟</p>

<p>تکنولوژی ندارین؟</p>

<p>شما که سرمایه هاتون تریلیون دلاریه. پس پول دارین.</p>

<p>شما که سواد رو خودتون خلق کردین. اصلا علم رو شما دارین پیش میبرین. خودتون الان مدعی هستین که سوادشو دارین.</p>

<p>برای تکنولوژی هم که شما به نانو غلبه کردین. پرینت سه بعدی اختراع شماست. سنتز پروتئین خارج از بدن موجود زنده دستاورد شماست.</p>

<p>پس چیه داستان که نمیکنین؟</p>

<p>مرگ برای من نشانه مستحکمیه از اینکه داستانی وجود داره. یه نیروی بزرگتر از ما مرگ رو طراحی کرده، مرگ رو تصمیم گرفته، و مرگ رو به عنوان چالش سر راه ما گذاشته، و گفته همه تون میمیرین. حالا برین سعی کنین نمیرین ببینم میتونین.</p>