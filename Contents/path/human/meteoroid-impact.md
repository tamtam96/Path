<h1>برخورد شهاب سنگ</h1>

<p>ضعف ما انسان ها، چه انفرادی چه به عنوان یه گونه متحد جانوری، و تعارض اون با رسانه حاکم دنیا، برای من نشانه ایه که حرف اون رسانه ها درست نیست.</p>
<hr />
<p>توی منظومه شمسی، یه نوار هست به اسم کمربند سیارک ها (Asteroid belt). میگن بین یک تا دو میلیون سیارک توی این کمربند هست که بیش از 1 کیلومتر عرض دارن.</p>
<p>اما نزدیک تر از اینا، اشیایی هستن که به اسم اشیاء نزیدک به زمین یا Near-Earth objects میشناسیم. توی این اشیاء، تقریبا 20 هزار سیارک هست.</p>
<p>از این 20 هزارتا، تقریبا 2 هزارتاشون بسیار خطرناک هستن.</p>
<p>خوب، حالا ببینیم برخورد سیارک با زمین، چه عواقبی داره:</p>
<ul>
    <li>سیارک 10 کیلومتری = انقراض</li>
    <li>سیارک 2 کیلومتری = نابودی کشور</li>
    <li>سیارک صد متری = نابودی شهر</li>
    <li>سیارک ده متری = بمب اتم</li>
</ul>
<p>حالا بریم سراغ ناسا و علم فیزیک.</p>
<p>توی 22 سال گذشته، 1200 شهاب سنگ بالای 1 متر وارد جو زمین شدن، و ما فقط تونستیم 5 تاشونو قبل از ورود ببینیم. یعنی 1195 تا اومدن و ما خبر نداشتیم. چرا؟ چون پیدا کردنشون کار مشکلیه.</p>
<p>چون خیلی هاشون به دلیل ترکیباتی که دارن، اکثر نور رو جذب میکنن و تاریکن.</p>
<p>مثل اینکه تو تاریکی، یه آدم تاریک پوش بهت حمله کنه.</p>
<p>از طرف دیگه، ردگیری سیارک ها به دلیل مساله سه جسم (three-body problem) کار بسیار سختیه. چون هر سیستم گرانشی با بیش از دو جزء، به سیستم آشوبی (chaotic) تبدیل میشه که علی رغم اینکه کاملا جبریه، اما کوچکترین تغییرات در مقادیر اولیه، نتایج بسیار متفاوتی رو رقم میزنه.</p>
<p>و سیارک تحت تاثیر جاذبه زمین و خورشید و ماهه.</p>
<p>و در نهایت فرض کنیم تونستیم رصدش کنیم. چقدر وقت داریم که بخوایم کاری بکنیم؟ خیلی کم. شاید زیر 4 روز. و چه کارایی میتونیم بکنیم؟</p>
<ul>
    <li>با بمب منفجرش کنیم؟</li>
    <li>با یه موشک مسیرشو تغییر بدیم؟</li>
    <li>با لیزر مسیرشو تغییر بدیم؟</li>
</ul>
<p>اونطور که من متوجه شدم، این کارا رو در عمل نمیتونیم به دلایلی انجام بدیم.</p>
<p>حالا اگه یه شهاب سنگ 10 کیلومتری به زمین بخوره چی میشه؟</p>
<p>اونقدر ضربه شدیده، که در اثر ضربه، میلیون ها سنگ و آوار وارد مسیرهای پروازی زیرمداری میشن (sub-orbital) و در نهایت دوباره سقوط میکنن روی زمین.</p>
<p>به زبان ساده، یعنی باران سنگ داغ و آتشین خواهد بارید، و آسمان مثل فر داغ میشه و میپزیم.</p>
<hr />
<p>خوب، حالا چقدر فک میکنی خفنی؟</p>
<p>چقدر سینه سپر میکنی و باد به غبغب میندازی که "هیچ کس نمیتونه بلایی سر من بیاره"؟</p>
<p>چقدر مینازی به اینکه "ما خیلی قدرتمندیم. ما کیهان رو فتح کردیم."؟</p>
<p>چقدر تکیه میکنی که "علم ما رو نجات میده. فیزیک ما رو نجات میده. ما جاودان خواهیم شد"؟</p>
<p>اینکه رسانه دنیا، انسان رو شکست ناپذیر معرفی میکنه، این پروپگاندای رسانه ایه. تبلیغات هدفمند جهت سودسازی و برتری جوییه.</p>
<p>اگه حقیقت جو هستی، گول این ادعا رو نخور.</p>