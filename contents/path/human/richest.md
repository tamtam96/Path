<h1>ثروتمندترین</h1>

<p>ما هرچقدر هم بخوایم مادی گرا باشیم، از این دنیای به این بزرگی فقط سهم کوچیکی رو میتونیم به دست بیاریم.</p>
<p>درسته که اون سهم در نگاه ما خیلی خیلی بزرگه.</p>
<p>درسته که به پشتوانه اون سهم میشیم نفر اول یا دوم یا چندم.</p>
<p>و بازم درسته که خیلی احترام اجتماعی با خودش میاره. و امکان های فراوانی رو در اختیار ما قرار میده.</p>
<p>اما در نهایت، در مقایسه با خود کره زمین هیچی نیست، حالا چه برسه به کیهان.</p>
<p>پس فقط دنبال پول نباشیم، فقط دنبال ارزش های معنوی هم نباشیم. با یه تعادل زندگی رو پیش ببریم.</p>
<p>سلامت، سواد، ثروت، سعادت = چهارسین. این فرمول چطوره؟</p>
<hr />
<p>ثروتمندترین آدم دنیا جف بیزوسه. مدیر عامل شرکت آمازون.</p>
<p>در لحظه نوشتن این پست، بر اساس گزارش مجله معتبر فوربز، 188 میلیارد دلار سرمایه داره.</p>
<p>خوب، بریم ببینیم این فرد چند تا خونه تو تهران میتونه بخره.</p>
<p>اول باید بفهمیم چند متر مربع مسکن تو تهران هست. میتونیم مراجعه کنیم به سایت مرکز آمار ایران. از آمار سرشماری عمومی نفوس و مسکن 95 استفاده میکنیم.</p>
<p>در کل چهار میلیون و دویست هزار تا خونه داریم تو تهران، که با ضرب کردن در متراژ میانگین هر دسته، میرسیم به عدد زیر:</p>
<p>355,000,000</p>
<p>یعنی تو تهران، 355 میلیون متر مربع خونه هست.</p>
<p>یه سرچ کوچولو هم میزنیم با این کلید واژه ها:</p>
<p>میانگین قیمت هر متر مربع در تهران</p>
<p>و نتیجه سرچ رو محدود میکنیم به ماه قبل.</p>
<p>اعداد زیادی نمایش داده میشه، ولی فک میکنم رقم 25 میلیون تومن رو بتونیم در نظر بگیریم.</p>
<p>حالا ببینیم اگه کسی بخواد کل تهران رو بخره، چقدر باید پول داشته باشه؟</p>
<p>355 میلیون متر مربع مسکن ضرب در هر متر مربع 25 میلیون تومن = </p>
<p>8,875,000,000,000,000 تومن</p>
<p>میتونی بخونیش؟</p>
<p>در لحظه نوشت این پست، قیمت دلار رو 25 هزار تومن اگه در نظر بگیریم، میتونیم بگیم که برای خرید تهران به دلار چقدر لازمه:</p>
<p>در واقع 355,000,000,000 دلار، یعنی 355 میلیارد دلار.</p>
<hr />
<p>خوب حالا چی میخوام بگم؟</p>
<p>نمیخوام حرف مسخره و چرند و چرت بزنم که "پول مهم نیست". نمیخوام وسط این همه گرونی و بیداد و بی ثباتی قیمت ها نمک باشم واسه زخم همه. منم خودم قشر متوسط رو به پایین جامعه ام.</p>
<p>اما میخوام بگم اگه زندگی فقط پول باشه، گنده ترینمون فقط میتوه نصف یه شهرو بخره.</p>
<p>پس شاید بد نباشه که کنار پول، چیزهای دیگه ای توی زندگی تعریف کنیم، و برای اونا هم وقت بذاریم.</p>
<hr />
<p>سلامت، سواد، ثروت، سعادت</p>