<h1>پنت هاوس در بهشت</h1>

<p>این دنیا تلاش میکنیم یه خونه میخریم. شاید زلزله خرابش کنه. شاید جنگ شه موشک بخوره توش. شاید همسایه گودبرداری کنه خونه ما ریزش کنه. شاید زمین نشست کنه. شاید سرمون کلاه بذارن و از چنگمون درش بیارن. شایدم یه عمر با خوشبختی و دل خوش توش زندگی کنیم.</p>
<p>اما در نهایت مرگ اونو از ما میگیره.</p>
<p>توی قرآن اشاره میکنه به عمارت هایی که به بهشتیان میدن.</p>
<p>خیلی ها این جملات رو بچه گونه قلمداد میکنن. خیلی ها میخونن و مسخره میکنن.</p>
<p>اما من باورش میکنم.</p>
<p>تو چی؟ تو خلوت خودت. به دور از همه. حتی به دور از همین صفحه. تو خودت و عقلت چی میگن؟</p>
<hr />
<p>پنت هاوس به واحدی میگن که بالای یه آپارتمان ساخته شده. و به این دلیل که عقب رفت داره، فضای شخصی جذابی رو برای ساکنین فراهم میکنه.</p>
<p>در واقع انگار یه خونه ویلایی داری، اما با امکانات و امنیت یه آپارتمان. و یه ویو که نه تنها کسی بهت مشرف نیست، بلکه تو به همه مشرفی.</p>
<hr />
<p>اصولا بناهای چند طبقه، در طول تاریخ یه مفهوم لوکس و اعیانی محسوب میشدن. مثلا خونه های دوبلکس (Duplex) و سوبلکس (Triplex) هم از همین جنس محوسب میشن.</p>
<p>در واقع به یه عمارت/کاخ/قصر (mansion) میتونیم مولتیپلکس (multiplex) بگیم.</p>
<hr />
<p>سوره زمر (سوره 39) آیه 20:</p>
<p>لَـٰكِنِ ٱلَّذِينَ ٱتَّقَوْا۟ رَبَّهُمْ لَهُمْ غُرَفٌۭ مِّن فَوْقِهَا غُرَفٌۭ مَّبْنِيَّةٌۭ تَجْرِى مِن تَحْتِهَا ٱلْأَنْهَـٰرُ ۖ وَعْدَ ٱللَّهِ ۖ لَا يُخْلِفُ ٱللَّهُ ٱلْمِيعَادَ</p>
<p>ولی آنها که تقوای الهی پیشه کردند، غرفه‌هایی در بهشت دارند که بر فراز آنها غرفه‌های دیگری بنا شده و از زیر آنها نهرها جاری است این وعده الهی است، و خداوند در وعده خود تخلّف نمی‌کند</p>
<hr />
<p>غُرَفُ جمع عربی غرفه است. غرفه هم من گشتم به معنی اتاق و سالن توی زبان عربی به کار برده شده.</p>
<p>پس غُرَفُ = اتاق ها، سالن ها</p>
<p>تو خودت برداشتت از این آیه چیه؟</p>
<hr />
<p>برای خیلی از ماها که ظلم دیدیم، ریا دیدیم، زندگی سختی رو گذروندیم و تو اینستاگرام زندگی پر از لذت مرفهین رو دیدیم، خوندن همچین جمله ای عجیبه.</p>
<p>انگار داریم داستان میخونیم.</p>
<p>انگار داریم یه فیلم هالیوودی نگاه میکنیم.</p>
<p>انگار واقعی نیست. انگار توهمه.</p>
<p>انگار حقیقت نداره و باورش نداریم. برای بعضی هامون هم مسخره است.</p>
<hr />
<p>اما اگه راست باشه چی؟</p>
<p>اگه مسیری که طی کردیم تا به این جمله برسیم، دلمون رو قرص کرده باشه چی؟</p>
<p>اگه خودمون با تحقیق به این جمله رسیده باشیم چی؟</p>
<p>سوال اینجاست که:</p>
<p>آیا می ارزه براش جنگید؟</p>
<p>آیا می ارزه براش بندگی کرد؟</p>
<hr />
<p>میدونم که امثال این آیه برای ذهن حقیقت جو خیلی سوال برانگیزه. اقلا این سوال ها به ذهن خود من رسیده:</p>
<ul>
    <li>اصلا اعراب مگه خونه اشرافی چند طبقه داشتن؟</li>
    <li>آیا محمد در سفرهاش چنین چیزی دیده و اون رو به عنوان پاداش گفته؟</li>
    <li>بنا و ساختمان یه مصنوع بشریه. چطور الله از چیزی صحبت میکنه که ما خودمون اخراع کردیم؟</li>
    <li>خوب چرا همینجا به ما ندادن اینو؟ اصلا مگه آدم و حوا تو قصر بودن؟</li>
</ul>
<hr />
<p>اما مسیر دل منو قرص میکنه.</p>
<p>رها کردن همه چی => تحقیق از نو => رد پای طراحی + تعریف مرگ + نقص ادعاهای دیگه + ضعف خود => وجود طراح (هان) => شکوه طراحی => توانایی و دانایی طراح (هان) => ثبات طراحی => یکتایی طراح => تطابق با ادیان => انتخاب الله => بررسی قرآن => عدم تحریف + رد پای غیر بشری => باور قرآن.</p>
<p>پس این جمله در ذهن من درسته.</p>
<hr />
<p>حقیقت متافیزیک، قابل اثبات علمی و ریاضی نیست.</p>
<p>حقیقت متافیزیک فقط یه حقیقت شخصیه. به همین دلیله که توی اسلام میگیم "اَشهُدُ"، یعنی "من گواهی میدهم"، و نمیگیم "نَشهَدُ"، یعنی "ما گواهی میدیم".</p>
<p>پس اگه فک میکنی جمله درسته، براش در حد توانت بجنگ.</p>