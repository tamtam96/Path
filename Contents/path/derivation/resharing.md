<h1>بازنشر</h1>

<p>"یه پست برام اومده، خیلی هم جنجالیه، بذار بفرستمش برای فلانی و فلانی و فلان گروه و فلان گروه".</p>
<p>این گفتگوییه که توی ذهن خیلی از ماها بارها در روز شکل میگیره.</p>
<p>اما فک میکنم جا داره بازنگریش کنیم.</p>
<hr />
<p>اگه دینی انتخاب نکردی که هیچی. اما اگه به هر دلیلی یه دینی رو انتخاب کردی، تازه کارت شروع میشه. انتخاب دین پایان راه نیست.</p>
<p>انتخاب دین یعنی مصداق ضرب المثل فارسی که میگه "تازه گامون زاییده".</p>
<p>باید ببینیم اون دین چی گفته و ذره ذره دستوراتش رو تو وجودمون نهادینه کنیم.</p>
<p>اگه این فرضیات اشتباهه بهم بگو.</p>
<p>شبکه های اجتماعی اومدن تو زندگیمون. تقریبا اکثر ما تلگرام و اینستاگرام و … رو داریم.</p>
<p>یه فرهنگ که الان جا افتاده و من شخصا به شدت میبینمش، فرهنگ فوروارد کردنه.</p>
<p>از پست های تخریبی، تا عکس های لختی.</p>
<p>از ادعاهای علمی، تا جملات تاریخی.</p>
<p>از توضیه های پزشکی تا x و y.</p>
<p>من از یه جا تصمیم گرفتم تعدادی از این پست ها رو "صحت سنجی" کنم. ببینم راسته یا دروغه. دیدم که حجم زیادیشون بی پایه و اساس و دروغه.</p>
<p>خوب حالا ما داریم چیکار میکنیم؟</p>
<p>چیکار باید بکنیم؟</p>
<p>اینجا تکلیف چیه؟</p>
<p>اونایی که قرآن رو باور دارن و اسلام رو به عنوان دین خودشون انتخاب کردن، دستور صریح قرآن اینه:</p>
<hr />
<p>سوره حجرات (سوره 49)، آیه 6:</p>
<p>يَـٰٓأَيُّهَا ٱلَّذِينَ ءَامَنُوٓا۟ إِن جَآءَكُمْ فَاسِقٌۢ بِنَبَإٍۢ فَتَبَيَّنُوٓا۟ أَن تُصِيبُوا۟ قَوْمًۢا بِجَهَـٰلَةٍۢ فَتُصْبِحُوا۟ عَلَىٰ مَا فَعَلْتُمْ نَـٰدِمِينَ</p>
<p>اى كسانى كه ايمان آورده‌ايد، اگر فاسقى برايتان خبرى آورد تحقيق كنيد، مباد از روى نادانى به مردمى آسيب برسانيد، آنگاه از كارى كه كرده‌ايد پشيمان شويد</p>
<hr />
<p>این یعنی اینکه کم کم بد نیست خودتو عادت بدی که همینطوری از "فوروارد" استفاده نکنی. اول یه سرچ کنی تو گوگل. اول یه پرس و جو کنی از یه آشنای باسواد. اگه مطمئن شدی خبر درستیه بعد بازنشرش کنی (re-share).</p>
<p>البته همه مون میدونیم که بعد از اینکه باور کردیم چیزی رو، سختنمونه که به قواعد و دستوراتش عمل کنیم.</p>
<p>اما به هر حال انتخاب با خودته.</p>
<p>مسئولیت انتخاب هم با خودته.</p>