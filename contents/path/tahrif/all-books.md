<h1>تمام کتاب ها</h1>

<p>اگه بخوایم دست نوشته های قدیمی رو مبنای میزان تحریف یه کتاب در نظر بگیریم، من با جمیع تحقیقی که کردم (با توجه به منابع محدودم، عقل محدودم، و احتمال اشتباه انسانی) به این نتیجه رسیدم که قرآن در بین ادیان قدیمی معتبرترین کتابیه که میشه بهش استناد کرد از لحاظ عدم تحریف.</p>
<p>به این دلیل که حتی تکه هایی از قرآن داریم که گفته میشه هم عصر خود محمد نوشته شده. مثلا نسخه بیرمنگهام که گویا فقط دو صفحه است.</p>
<p>در نسخه های قدیمی، دو بعد مطرح میشه:</p>
<p>اول قدمت نسخه</p>
<p>دوم حجم نسخه</p>
<p>مثلا ما انجیل از قرن اول داریم، اما فقط در حد یه تیکه پاره شده از یه صفحه یا بامبوی یافت شده برای تائوئیسم، یه دهم متن تائو ته چنگه.</p>
<p>منتها قرآن های قدیمی، در کنار هم گفته میشه که درصد بالایی از قرآن امروز رو تشکیل میده.</p>
<p>به هر حال نتیجه تحقیق من در مورد تکیه به قدمت و حجم نسخه های قدیمی، اینه که قرآن بالاترین ضریب اتکا رو داره. هیچ کسی از اشتباه مصون نیست. بنابراین اگه اشتباه کردم لطفا تصحیح کنین.</p>
<hr />
<p>فرض کن تو از مریخ اومدی. همه مردم روی زمین مردن. هیچ انسانی باقی نمونده.</p>
<p>فقط یه سری کتاب مونده، و اینترنت هم داره کار میکنه. میتونی توی گوگل سرچ کنی و اون کتاب ها رو بخونی و خودت تحقیق کنی.</p>
<p>از بین کتاب ها، کتب مقدس رو انتخاب میکنی که راجع بهشون تحقیق کنی.</p>
<hr />
<p>خوب بریم سراغ اوستا.</p>
<p>قدیمی ترین نسخه اوستا، مربوط میشه به قرن 13 میلادی. خود زرتشت رو میگن از 2 هزار سال قبل مسیح، تا 500 سال قبل مسیح میزیسته.</p>
<p>پس در بهترین حالت، قدیمی ترین اوستا با خود زرتشت اقلا 1800 سال فاصله داره.</p>
<hr />
<p>حالا بریم سراغ انجیل.</p>
<p>قدیمی ترین انجیل مربوط میشه به نسخه سیناییه (Codex Sinaiticus) و نسخه Codes Vaticanus که جفتشون مربوط میشن به قرن 4 میلادی. یعنی در بهترین حالت 300 سال با خود عیسی فاصله داشتن.</p>
<hr />
<p>حالا بریم سراغ آیین هندوئیسم.</p>
<p>اولا که میگن معلوم نیست چه کسی این آیین رو ایجاد کرده.</p>
<p>دوما اینکه این دین اونقدر گسترده است که توش انواع تفکرات وجود داره.</p>
<p>اما کتابهای Vedas به نظر اصلی ترین منابع این آیینه. و قدیمی ترین نسخه اش برمیگرده به 1500 سال قبل عیسی.</p>
<hr />
<p>حالا بریم سراغ یهودیت</p>
<p>قدیمی ترین نسخه تورات مربوط میشه به نسخه طومارهای دریای مرده (Dead Sea Scrolls) که در بهترین حالت تخمین زده شده که مال 300 سال قبل عیسی باشه.</p>
<p>خود موسی گفته میشه که تقریبا 1200 سال قبل عیسی بوده. پس در بهترین حالت 900 سال فاصله هست.</p>
<hr />
<p>حالا بریم سراغ اسلام</p>
<p>قدیمی ترین رو اگه نسخه صنعا یا توبینگن در نظر بگیریم، بر میگردن به نزدیک به 670 میلادی.</p>
<p>محمد سال 632 میلادی فوت میکنه.</p>
<p>یعنی اختلاف تقریبا 40 سال.</p>
<hr />
<p>حالا بریم سراغ تائوئیسم</p>
<p>قدیمی ترین کتاب دائو ده جینگ (Tao Te Ching) برمیگرده به قطعات بامبوی یافت شده در قبر Guodian Chu Slips که مربوط میشه به 400 سال قبل عیسی. خود لائوتسه میگن از 600 سال تا 400 سال قبل عیسی میزیسته. بنابراین در بهترین حالت، این کتاب هم عصر لائوتسه بوده.</p>
<hr />
<p>نکته:</p>
<p>پیدا کردن نسخه های قدیمی، و یافتن تاریخ دقیق اونها کار سختیه. و چون تبعات سیاسی حکومتی عمیقی میتونه داشته باشه، خیلی وقتا اطلاعاتشون منتشر نمیشه.</p>
<p>ما هم جز تحقیق تو اینترنت، منبع دیگه ای در اختیار نداریم. شاید همش دروغ باشه. شایدم راست باشه.</p>
<hr />
<p>اما مساله اینجاست که اگه به همین منابع، یعنی ویکی پدیا و یوتوب و سایت های اول گوگل (با شرط کثرت برای تایید) بخوایم اکتفا کنیم، پس در این صورت کتب مقدس تائوییسم و دین اسلام بسیار کمتر از ادیان دیگه مورد تحریف واقع شدن.</p>
<p>پس اقلا ادعای مسیحیان و یهودیان در مورد تحریف قرآن بسیار به دور از حق و انصافه.</p>