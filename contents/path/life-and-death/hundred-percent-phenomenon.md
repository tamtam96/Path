<h1>پدیده صد درصدی</h1>

<p>یا من دارم اشتباه میکنم، یا واقعا مرگ یه نشانه است.</p>

<p>من دائما دارم جستجو میکنم که یه پدیده صد در صدی اجتناب ناپذیر و تغییر ناپذیر پیدا کنم.</p>

<p>مثلا اگه چشم کسی آبیه، این یه ژنوتیپه که فنوتیپش میشه رنگ آبی چشم. بدن ما سی تریلیون سلول داره که توی هر کدومش این ژن هست و در اکثر جاها خاموشه و در سلول های چشم فعاله.</p>

<p>حالا ما تکنولوژی کریسپر رو میشناسیم که میتونه ژنتیک رو درون سلول ویرایش کنه. از اونور جهش ژنتیک رو هم میشناسیم. پس طبق سواد ناقص من، چشم آبی احتمال یا امکان تغییر داره. پس یه پدیده صد در صدی نیست.</p>

<p>یا اینکه قد ما کوتاهه، راه هایی داره برای افزایش قد. از پیوند استخوان (که فک کنم یه راه حله)، تا تزریق هورمون رشد.</p>

<p>تو به دلیلی داری این مطلب رو میخونی. اون دلیل جز یافتن حقیقت نیست. پس یه وقت کوچیک بذار و به این موضوع فکر کن. ببین آیا میشه جمله ای راجع به یه نوزاد گفت که صد در صد اتفاق بیفته؟</p>

<p>دعوت میکنم فقط یه جمله راجع به یه نوزاد تازه متولد شده بگین، که صد در صد اتفاق خواهد افتاد.</p>

<p>مثلا بگین:</p>

<p>صد در صد دکتر میشه</p>

<p>یا</p>

<p>صد در صد پولدار میشه</p>

<p>یا</p>

<p>صد در صد فلج میشه</p>

<p>یا</p>

<p>صد در صد مریض میشه</p>

<p>لطفا توجه کنین که منظورمون دقیقا صد در صده. حتی 99.99999 درصد هم منظورمون نیست.</p>

<p>یعنی اگه اون نوزاد یه مریضی ژنتیک داره که از هر یک میلیون نفر فقط یک نفر نجات پیدا میکنه از اون مریضی، باز هم اینجا با یه پدیده 100% ی مواجه نیستیم.</p>