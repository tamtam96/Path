<h1>سرمنشاء دانش</h1>

<p>نظریه های متفاوتی در مورد نحوه کسب دانش وجود داره. به اون قسمت از فلسفه که در مورد دانش و مفهوم دانستن تحقیق میکنه، اپیستمولوژی، یا معرفت شناسی میگیم.</p>
<hr />
<p>کسی که کوره، و مزه رو هم درک نمیکنه، میتونه بفهمه گوجه یعنی چی؟</p>
<p>میتونه رنگ قرمز گوجه و شادابیش رو درک کنه؟</p>
<p>میتونه مزه ترش گوجه فرنگی رو وقتی گاز میزنیم متوجه بشه؟</p>
<p>از طرف دیگه، کسی که همه حواس بدنش کار میکنن، میتونه معنی رادیکال رو تجربه کنه؟</p>
<p>میتونه رادیکال رو بو کنه، یا بچشه، یا لمس کنه، با بشنوه، یا حتی رادیکال رو به چشم ببینه؟</p>
<p>سوال اینجاست که وقتی ما میگیم "فهمیدم"، منظورمون چیه؟</p>
<p>اصلا فهمیدنی یعنی چی؟ معنی یعنی چی؟ درک یعنی چی؟</p>
<p>یه بچه که به دنیا میاد، چه اتفاقی براش میفته که بیست سال بعد کلی چیز بلده؟</p>
<hr />
<p>گروهی میگن ما فقط با تجربه کردن میتونیم بدونیم. به این تجربه گرایی یا امپریسیسم (empiricism) میگیم.</p>
<p>گروهی میگن چیزهایی هست که هیچ وقت نمیتونیم تجربشون کنیم و فقط با فکر کردن میتونیم بدونیم. به این خِرَدگرایی یا راسیونالیسم (rationalism) میگیم.</p>
<p>تجره گراها میگن اگه میخوای چیزی رو بدونی، یا باید بخوریش، یا باید ببینیش، یا بشنویش، یا لمسش کنی، یا اونو بو کنی.</p>
<p>خِرَدگراها میگن یه سری چیزها هست که اگه میخوای بدونیش، باید چشماتو ببندی، و با مغزت زور بزنی. در واقع فکر کنی و فکر کنی و فکر کنی، تا بدونیش.</p>
<hr />
<p>حالا تو اگه تسلیم الله هستی، یه راه دیگه هم هست برای دانستن، که نصیب همه نمیشه، ولی من باورش دارم:</p>
<p>آتَيْناهُ حُكْماً وَ عِلْماً</p>
<p>به اون حکمت و دانش دادیم</p>
<p>انبیا، 21، 74</p>
<p>قصص، 28، 14</p>
<p>یوسف، 12، 22</p>
<hr />
<p>پس فعلا یاد گرفتیم که:</p>
<p>یا با حواس فیزیکی و از طریق تجربه دانش کسب میکنیم</p>
<p>یا چشمامونو میبندیم، و فقط با مغزمون دانش جدید کسب میکنیم</p>
<p>یا خالق به بعضی از ماها، دانش میده (این قسمت باور افرادیه که ایمان دارن)</p>