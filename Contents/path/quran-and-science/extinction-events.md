<h1>رویدادهای انقراض</h1>

<p>یه سری آیات هستن که معنای ساده و عمومی ای دارن. مثلا دستور اینکه نماز بخونین. یا آیه های مربوط به قصه های قرآنی.</p>
<p>اما یه سری آیات هستن که نظر منو خیلی به خودشون جلب میکنن. انگار معنایی نهفته توشونه. انگار اون آیات یه تلنگر هستن برام.</p>
<p>عمده این آیه ها یا به پدیده های علمی اشاره دارن از نظر من، یا به الگوهای جامعه شناختی و سیاسی و روانشناختی.</p>
<hr />
<p>زمین شناس ها (ژئولوژیست ها) از تکنیک هایی از فیزیک و شیمی در مطالعه لایه های زمین استفاده میکنن که نمیشه انکارش کرد.</p>
<p>از مطالعه عنصر رادیوم تو پوسته زمین، تا دسته بندی سطوح زمین بر اساس زمان و فشار لایه های بالایی، تا کشف و مطالعه انواع فسیل ها در سطح زمین.</p>
<p>این روش ها کاملا علمیه و قانع کننده.</p>
<p>هر کس انکار کنه، حقیقت جو نیست.</p>
<p>بر اساس این دیتا، فهمیدن که چند بار روی کره زمین، قسمت عمده ای از حیات از بین رفته.</p>
<p>به این رویدادها <a href="https://en.wikipedia.org/wiki/Extinction_event" target="_blank">Extinction event</a> یا رویداد انقراض میگن.</p>
<p>مثلا رویداد انقراض پرمین-تریاس که 250 میلیون سال قبل اتفاق افتاده و توش 90 درصد موجودات دریایی و 70 درصد مهره دارها از بین رفتن.</p>
<p>یا رویداد انقراض کرتاسه-پالئوژن که موجب انقراض دایناسورهای غیر پرنده شد و بیشتر از نصف حیات از بین رفت. این رویداد 66 میلیون سال قبل رخ داده.</p>
<p>5 رویداد بزرگ و تعداد زیادی رویداد کوچیک رو توی تاریخ تا اینجا مشاهده کردن.</p>
<hr />
<p>سوره فاطر (سوره 35)، آیه 16:</p>
<p>إِنْ يَشَأْ يُذْهِبْكُمْ وَيَأْتِ بِخَلْقٍ جَدِيدٍ</p>
<p>اگر بخواهد شما را می‌برد و خلق جدیدی می‌آورد؛</p>
<hr />
<p>سوره ابراهیم (سوره 14)، آیه 19:</p>
<p>أَلَمْ تَرَ أَنَّ اللَّهَ خَلَقَ السَّمَاوَاتِ وَالْأَرْضَ بِالْحَقِّ ۚ إِنْ يَشَأْ يُذْهِبْكُمْ وَيَأْتِ بِخَلْقٍ جَدِيدٍ</p>
<p>آيا نديده‌اى كه خدا آسمانها و زمين را به حق آفريده است؟ اگر بخواهد شما را مى‌برد و مخلوقى تازه مى‌آورد.</p>
<hr />
<p>چند جور میشه این آیات رو برداشت کرد:</p>
<p>یا محمد قصد داشته مردم زمانش رو بترسونه و این حرف رو از خودش زده</p>
<p>یا محمد از پدیده ای حرف میزده که راجع بهش دانشی نداشته، و از خودش این حرف رو نزده، بلکه آفریدگار این حرف رو زده که میدونسته</p>
<p>یا اینکه اصلا ربطی نداره</p>
<p>برای من حقیقت جویی پازله، به خصوص حقیقت شخصی یا Personal truth.</p>
<p>به این معنا که هر تیکه به تنهایی معنای کافی نداره. اما وقتی تکه های زیادی کنار هم قرار میگیرن، یه معنای کلی ظاهر میشه. چیزی که به اسم کل نگری (Holism) یا ظهر (Emergence) توی فلسفه میشناسیمش.</p>
<p>یعنی کوچولوها رو نگاه نکنین. اون بزرگی که از کوچولوها درست شده رو نگاه کنیم.</p>
<hr />
<p>به همین دلیل در حقیقت شخصی من، دلیلی نداشته که محمد بخواد اعراب اون زمان رو بترسونه. خیلی این نظریه توی ذهن من بعیده. لذا اون آیات از نگاه من توصیف پدیده هایی بودن که دانشی ازشون در اون زمان وجود نداشته.</p>
<p>سواد مربوط به ژئولوژی در حدود 300 سال قدمت داره.</p>