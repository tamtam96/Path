<h1>دارایی</h1>

<p>از خودت بپرس، آیا قراره اون همسفر باشه، یا بار؟</p>
<p>کشیدن گاوآوهن زندگی دو تا گاو میخواد.</p>
<p>اولش همه چی خوبه.</p>
<hr />
<p>فرض کنین با هم خوبین. از هم خوشتون میاد. قربون صدقه هم میرین. خصوصیات جنسیتی خوبی دارین و رابطه هم خوبه.</p>
<p>اما به مرور متوجه میشین که طرف مقابلتون مهارت های لازم برای یه زندگی رو نداره. زندگی فقط خصوصیت نیست. فقط عشق نیست.</p>
<p>اینام قسمتی از زندگیه:</p>
<p>غذا پختن و سیر شدن</p>
<p>عوض کردن تایر پنچر ماشین تو جاده بدون مکانیک (اقلا داشتن پول برای تماس گرفتن با امدادخودرو)</p>
<p>پرداخت قبوض</p>
<p>تر و خشک کردن بچه ها</p>
<p>خرید روزانه، هفتگی و ماهانه</p>
<p>خرید های ناگهانی یک-باره</p>
<p>رزرو و به خاطرآوردن وقت دکتر</p>
<p>در واقع زندگی یعنی چرخوندن یه زندگی، زیر یه سقف که شامل همه موارد کوچیک و بزرگیه که بهش  میگیم "کار" (chore).</p>
<p>آیا حاضری کسی پدر یا مادر بچه هات بشه که فقط توی قسمت "عشق بازی" خوبه و بلد نیست خونه رو بچرخونه؟</p>
<p>نچرخوندن خونه نفرت آفرین میشه. کم کم عشق جاشو میده به نفرت. چون ما انسانیم، و تمام وجودمون برای بقا پر ازنیازه. و این نیازها باید برطرف شن.</p>
<p>تا وقتی خونه بابا مامانیم و بچه ایم اونا زحمتشو میکشن. از وقتی که بالغ شدیم و تشکیل زندگی دادیم، کسی دیگه برامون انجامش نمیده. خودمون باید بهشون بپردازیم.</p>
<p>شاید اون لبخند زیبایی داشته باشه، شاید بوی خیلی خوبی بده، شاید مثل فلان هنرپیشه باشه چهره اش، شاید غر نزنه و بهت گیر نده (چون اول رابطه است). شاید خیلی زیاد دوست داشته باشه. اما آیا میتونه شریک خوبی برای چرخوندن زندگی کنارت باشه؟</p>
<p>همسره یا باره؟ قراره کنارت بار حمل کنه، یا قراره بارای اونم تو حمل کنی؟</p>
<p>معشوقه بی-عملکرد (non-functioning) شاید برای وقت گذرونی و دوستی خوب باشه، اما برای ازدواج مناسب نیست. برای رابطه طولانی مدت و خوشبخت مناسب نیست.</p>
<p>عاشق بودن و زندگی خوب داشتن دو تا مفهوم جدان. ممکنه شما عاشق کسی باشی که یه عمر زندگی اسف باری رو برات رقم بزنه.</p>
<p>یادت باشه که زندگی مشترک، مثل حکم زندان ابده. پس درست انتخاب کن.</p>
<p>و توی رابطه دنبال این مهارت ها هم توی طرفت بگرد. و یاد بگیر تا وقتی که اینا رو هم نسنجیدی، مقداری احساساتت رو بیشتر کنترل کنی.</p>
<p>فراموش نکنین که فرمول رابطه خوشبخت طولانی، اصلا همزیستی با یه شریک بی-عملکرد نیست. پس هرچقدر دوسش داری اگه اینطوریه مناسب اون زندگی نیست.</p>
<p>بهتره با کسی همسفر بشی که خودش بارشو حمل کنه. و یادت باشه که توی حسابداری نقطه مقابل دارایی، بدهیه. کسی رو انتخاب کن که برات دارایی محسوب شه، نه بدهی.</p>