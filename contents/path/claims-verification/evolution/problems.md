<h1>مشکلات</h1>

<p>من با حقایق علمی مشکلی ندارم. من با جون و دل خریدار حقایق علمی هستم.</p>
<p>مشکلم با علم از اونجایی شروع میشه که به ناگاه از حقایق تفسیرهایی بی پشتوانه ارائه میکنه.</p>
<p>بازم با تفسیر در سطح فرضیه مشکلی ندارم.</p>
<p>مشکل عمیق تر اونجایی شروع میشه که نظام استکبار و استثمار پشت علم پنهان میشه، و برای منفعت جویی خودش با سوء استفاده از علم خودشو موجه نشون میده.</p>
<hr />
<p>هیچ کس نباید نظریه تکامل رو به عنوان نظریه ای جامع در توصیف یافته های زیست شناسی منکر بشه. هر کسی که منکر بشه از حقیقت به دوره.</p>
<p>اما این فقط مربوط به قسمت توصیف یافته های زیست شناسیه.</p>
<p>وقتی نظریه تکامل از اونجا رد میشه، و شروع به تفسیر خلقت میکنه، و خودش رو خالق معرفی میکنه، و به پشتوانه اون هزاران موج ارزشی رو در دنیا حاکم میکنن، اونجاست که باهاش به مشکل میخوریم.</p>
<p>اونجاست که کلی سوال میپرسیم که جوابی نداره.</p>
<hr />
<p>چرا باید حیات به آب وابسته باشه؟</p>
<p>طبق نظریه تکامل، مطابق ترین ماها باید تونسته باشن ژن خودشون رو منتقل کنن به نسل بعد.</p>
<p>کدوم تطابق بیشتری داره؟</p>
<p>حیاتی که وابسته به هیدروژنه؟</p>
<p>یا حیاتی که وابسته به آبه؟</p>
<hr />
<p>چرا ما باید بخوابیم؟</p>
<p>کدوم موجود بیشتر میتونه غذا پیدا کنه و بیشتر فرصت داره جفت گیری کنه؟</p>
<p>موجودی که یک سوم عمرش رو میخوابه؟</p>
<p>یا موجودی که اصلا نمیخوابه؟</p>
<hr />
<p>چرا میل به بقا باید وجود داشته باشه؟</p>
<p>مگه گوشی ما میره با یه گوشی دیگه جفت گیری کنه؟</p>
<p>مگه ماشین ما میره تو بغل یه ماشین دیگه؟</p>
<p>چرا "میل به بقا" رو به عنوان یه اصل همینطوری میپذیریم؟</p>
<hr />
<p>چرا میگین تکامل؟ چرا نمیگین تغییر؟</p>
<p>کی میگه "کامل" چیه؟ گردن درازتر کامله؟ یا گردن کوتاه تر؟ زرافه و فیل جفتشون تو یه اکوسیستم یافت میشن.</p>
<p>بال داشتن کماله، یا نداشتن؟ جفتشون توی یه اکوسیستم پیدا میشن.</p>
<hr />
<p>اولین RNAها چه دلیلی برای تکثیر داشتن؟</p>
<p>جز یه فرآیند ساده شیمیایی که در اثر تصادف ممکنه اتفاق افتاده باشه و بعدم ممکنه تکرار نشده باشه، چه توضیحی هست برای اینکه دنیای RNA تکثیر یا self-replication رو یاد گرفته و ادامه داده؟</p>
<hr />
<p>چرا حیات باید به تنوع زیستی بینجامه؟</p>
<p>تنوع زیستی از جایی میاد به اسم Chromosomal Crossover.</p>
<p>کدوم موجود میتونه بیشترین تطابق با محیط رو در یک اکوسیستم داشته باشه؟</p>
<p>یه موجود همه فن حریف که تست شده؟</p>
<p>یا موجوداتی که دائما در اثر تصادف با خصوصیات جدید زاده میشن؟</p>
<hr />
<p>چرا ما خصوصیاتی که منجر به بقای بیشترمون میشه نداریم؟</p>
<p>ما اگه تند بتونیم بدویم احتمال بقامون بیشتر میشه یا کند بدویم؟</p>
<p>ما اگه بتونیم پرواز کنیم احتمال بقامون بیشتر میشه یا نتونیم؟</p>
<p>ما اگه سّم داشته باشیم احتمال بقامون بیشتر میشه یا اگه نداشته باشیم؟</p>