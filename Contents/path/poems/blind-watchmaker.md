گفت نابیناست نقاش جهان

نقش تدریجی بود اثبات آن

ساخت الگویش دهد با آن نشان

میکند تغییر در طول زمان

هیچ دانست امر آغازین چه بود؟

نطق فرمان از خود نقاش بود؟

یا اگر پنداشت انسان برتر است

دید طرح هوشمندش بدتر است؟

آفریدیم کل اشیا گام گام

گام بعدی گام پیشین شد تمام

هر قدم برداشتیم پیچیده گشت

نقش بهتر راه بهتر او سرشت

هیچ گوید کس نباشد خلق این؟

چون روندی داشته پس بخت بین؟

رو درون ذهن خود اندیشه کن

علم آموز و درونش ریشه کن

کن قیاس آنچه طبیعت کرد هست

با هرآنچه ساخت انسان دودست

گر شباهت باشدش تفسیر چیست؟

آنکه تعبیرش کند جانانه کیست؟

حق و تعبیرش جدا کن اهل فکر

حق پذیر و کن خودت تعبیر بکر

آنچه گویندت فقط آرا بود

رای انسان از حقیقت وا بود

ادعای صرف اصل کار نیست

امر دنیا منتج از یک جار نیست

نقش تدریجی نباشد نفی او

بهر نفیش حرف دیگر بازگو
