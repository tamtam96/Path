مسیر حقیقت جوییم با حقارت ناشی از بی سوادیم شروع شد، به سرکشی در مقابل همه سیستم های فکری رسید، به بی بند و باری
رسید، و در نهایت از جایی به مفاهیم دین و عالم فرای جسم گره خورد. امیدوارم که بتونم این مسیر رو به دور از غرض ورزی ها
و کاملا خالص با نیت کشف حقیقت دنبال کنم.

این مسیریه که من تا اینجا طی کردم، و احتمالا تا آخر عمرم همین مسیر رو ادامه میدم. اینجا تلاشم اینه که این مسیر رو
بنویسم، تا اگه کسی جایی از این مسیر براش گره گشا بود، استفاده کنه.

من هر جا که گیر میکنم، از اون مطلب خاص خودمو جدا میکنم، و لحظه ای در نگاه کلان تر کل مسیر رو میبینم. به خودم یادآوری
میکنم که "تو از کجا شروع کردی، چرا شروع کردی و چه زنجیره ای رو طی کردی تا به اینجا رسیدی". این تکنیک کمک میکنه که با
نگاهی بازتر، و با دلی مطمئن تر انتخاب هام رو انجام بدم و حقایق رو درک کنم.

در ادامه زندگی هدفم اینه:
- من میخوام روحانی ای باشم، که علم ماده و جهان رو هم بلده
- میخوام کارآفرینی باشم، که تک خور نیست
- میخوام کارمندی باشم، که بِکّن و کارشکن نیست
- میخوام رهبری باشم، که ظالم نیست
- میخوام مومنی باشم، که ضعیف نیست
- میخوام خوش اندامی باشم، که شهوت ران نیست
- میخوام پولداری باشم، که اهل پز نیست
- میخوام دانشمندی باشم، که مستکبر نیست
- میخوام شهروندی باشم که منفعل نیست
- میخوام حاکمی باشم که حکومت رو موهبت ندونه مسئولیت بدونه
- میخوام مسلمانی باشم، که فقیر نیست
- من میخوام رهرو راه حق باشم و دشمن باطل
