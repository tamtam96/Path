<h1>قبله</h1>

<p>بعد از اینکه من در جهان، رد پای طراحی توانا، دانا، یکتا و سرمنشا خیر و شر رو یافتم، میرم سراغ ادیان که ببینم چه کسی رو به عنوان خالق معرفی کردن.</p>
<p>ما اگه حقیقت جو باشیم، باید حرف همه رو بشنویم، و در درون خودمون دنبال حقیقت بگردیم.</p>
<p>اسلام و بهائیت هر دو به خالقی یکتا دعوت میکنن. پس در گام بعدی باید مابقی آداب و عقایدشون رو بررسی کنم.</p>
<p>یکی از بنیادی ترین موضوعات در ذهن من در بررسی یه کتاب مقدس، اینه که متن اون کتاب انعکاسی از ادعای بنیادی اون کتاب باشه.</p>
<p>وقتی بهائیت به یکتاپرستی دعوت میکنه، اما قبله یعنی یه فرد، این در ذهن من یعنی متنی خلف ادعا و موضوعی برای اینکه این دین رو حق ندونم.</p>

<hr />

<p>اسلام، قرآن، سوره بقره (سوره 2)، آیه 149:</p>
<p>وَمِنْ حَيْثُ خَرَجْتَ فَوَلِّ وَجْهَكَ شَطْرَ ٱلْمَسْجِدِ ٱلْحَرَامِ ۖ وَإِنَّهُۥ لَلْحَقُّ مِن رَّبِّكَ ۗ وَمَا ٱللَّهُ بِغَـٰفِلٍ عَمَّا تَعْمَلُونَ</p>
<p>از هر جاى كه بيرون شوى روى خود به جانب مسجدالحرام كن. حق همان است كه پروردگارت بدان امر فرموده. و خدا از كارهايتان ناآگاه نيست.</p>

<hr />

<p>بهائیت، کتاب الاقدس، پاراگراف 6:</p>
<p>قد كتب عليكم الصّلوة تسع ركعات لله منزل الايات حين الزّوال وفي البكور والاصال. وعفونا عدّة اخرى امراً في كتاب الله انّه لهو الامر المقتدر المختار. واذا اردتم الصّلوة ولّوا وجوهكم شطري الاقدس المقام المقدّس الّذي جعله الله مقبل اهل مدآئن البقآء ومصدر الامر لمن في الارضين والسّموات. وعند غروب شمس الحقيقة والتّبيان المقرّ الّذي قدّرناه لكم انّه لهو العزيز العلاّم.</p>
<p>ترجمه فارسی نداره، اما معنیش اینه که:</p>
<p>تا وقتی که من (بهاءالله) زنده ام، رو به من کنین، و وقتی من مردم، رو به مزارم کنین.</p>

<hr />

<p>در واقع بخوایم ساده بگیم، اسلام میگه قبله کعبه است (که تو مسجدالحرامه)، بهائیت میگه قبله مزار بهاءالله.</p>
<p>این دومین مشکل من با ایین بهائیته. چطور دینی که یکتاپرستی رو میخواد ترویج بده، قبله رو مزار پیامبرش قرار میده؟</p>
<p>و اگه بهائیت ابراهیم رو قبول داره، کعبه جاییه که از قبل از محمد به عنوان پرستشگاه یکتاپرست ها و پیروان آیین ابراهیم ساخته شده.</p>
<p>سجده (Prostration) نماد بالاترین سطح از بندگی و تسلیم بودنه. شما به هر چیزی سجده کردین، چه پول، چه پروردگار، چه یه حاکم، چه معشوق، چه یه بت، یعنی عبد اون هستین.</p>
<p>و در اسلام ما به سمت محل دفن محمد سجده نمیکنیم. ما بنده محمد نیستیم. ما بنده الله هستیم. به الله سجده میکنیم.</p>
<p>در بهائیت به نظر میرسه که بهائیان با این کار، بنده بهاءالله هستن.</p>
<p>در اسلام هیچ گاه ما به شخص سجده نکردیم.</p>
<p>اگه بهاءالله یه کوه یا یه جهت جغرافیایی، یا هر چیزی غیر از شخص خودش رو قبله قرار میداد، من میتونستم بپذیرم، اما خودش، خیر.</p>