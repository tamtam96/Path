<h1>قسمت پیش پیشانی</h1>

<p>اونقدر شخصیت خود من در مقابله با حجم محتوای رسانه ای ضعیفه، و اونقدر رسانه حاکم دنیا قوی عمل میکنه، که چاره ای برام نمیمونه جز اینکه دائما بگردم به دنبال نشانه ها.</p>
<p>تازه با وجود این، هزاران لغزش دارم. ولی امیدوارم به اینکه کم کم مسیرم رو بتونم محکم تر و با لغزش کمتر طی کنم.</p>
<p>یکی دیگه از نشانه های اعجاز علمی قرآن برای من، اشاره به موی جلوی سر و پیشانی (قسمتی که پشتش قشر پیش پیشانی مغز قرار گرفته) برای دروغ و خطاست. قسمتی از مغز که با حرکات دست و پا کمتر کار داره، با قسمت خودکار تنظیم بدن کمتر کار داره، با قسمت حسی بدن کمتر کار داره و بیشتر درگیر تصمیم گیری و اراده است.</p>
<p>قسمتی که شاید دروغ و خطا از اونجا سرچشمه میگیره.</p>
<p>و ما زمان محمد چنین دانشی رو نداشتیم.</p>
<hr />
<p>مغز به قسمت های مختلفی تقسیم میشه. هر قسمت معمولا بیشتر کار خاصی انجام میده.</p>
<p>یکی از قسمت های مغز، Frontal lobe یا لوب پیشانیه. به ناحیه جلویی این قسمت قشر پیش پیشانی یا Prefrontal Cortex میگن.</p>
<p>این قسمت مسئول موضوعات مختلفیه. اما اگه سرچ کنیم، بارزترین کارکرد این ناحیه مغز رو عملکرد اجرایی میدونن (Executive functions). و اگه بخونیم که اون یعنی چی، میگن:</p>
<p>مواردی مثل تمیز دادن میان افکار متناقض، تشخیص خوب و بد، بهتر و بهترین، تشابه و تفاوت، عواقب فعالیت های کنونی، فعالیت کردن در مسیر یک هدف مشخص، پیش بینی نتایج، انتظار مبتنی بر عمل، کنترل اجتماعی</p>
<hr />
<p><img src="https://www.thescienceofpsychotherapy.com/wp-content/uploads/2015/10/Prefrontal_cortex_left_-_lateral_view.png" alt="Prefrontal Cortext" /></p>
<hr />
<p>و متخصصین مغز و اعصاب، یا نورولوژیست ها از این ابزارها برای مشاهده عملکرد مغز استفاده میکنن.</p>
<p>PET = برش نگاری با گسیل پوزیترون</p>
<p>fMRI = تصویرسازی تشدید مغناطیسی کارکردی</p>
<p>NIRS = طیف شناسی فروسرخ نزدیک</p>
<p>MEG = مگنتوانسفالوگرافی</p>
<p>EEG = نوار مغزی (الکتروانسفالوگرافی)</p>
<p>و البته روش های دیگه هم هست.</p>
<hr />
<p>سوره علمق (سوره 96)، آیات 15 و 16:</p>
<p>كَلَّا لَئِن لَّمْ يَنتَهِ لَنَسْفَعًۢا بِٱلنَّاصِيَةِ</p>
<p>حقا، که اگر بازنایستد موی پیش سرش را میگیریم و میکشیم</p>
<p>نَاصِيَةٍۢ كَـٰذِبَةٍ خَاطِئَةٍۢ</p>
<p>موی پیش سر دروغگوی خطاکار را</p>
<hr />
<p>کلمه ناصیه به خود پیشانی هم گفته میشه.</p>
<p>و نسبت دادن صفات دروغگو و خطاکار به پیشانی، خیلی نزدیکه به تحلیل علمی اون ناحیه از مغز.</p>
<p>درسته که توی فیلم ها این صحنه رو میبینیم که مثلا یه نفر رو با موهاش روی زمین میکشن. اما خیلی جاهای دیگه هم دیدیم که دستشو میگیرن، یا با یه طناب میکشنش، یا برعکس از پاهاش رو زمین میکشنش، یا در حالت ایستاده با غل و زنجیر میکشنش.</p>
<p>و مگه میشه به مو صفت خطاکار و دروغگو داد؟</p>
<p>به مغز میشه صفت داد. چون مغز محل تصمیم گیری ماست. ولی مو چی داره که بخواد دروغگو باشه؟</p>
<p>تو چی فک میکنی؟</p>
<p>این آیات تصادفن؟ یا یه نشانه علمی؟</p>